# -*- mode: mandoku-view -*-
#+TITLE: 日講春秋解義
#+DATE: 2015-09-23 09:40:26
#+PROPERTY: JUAN 34
<pb:KR1e0093_WYG_034-1a>¶
　欽定四庫全書¶
日講春秋解義卷三十四¶
　　成公¶
　十年春¶
　　(附録/左傳)十年春晉侯使糴茷如楚報大宰子商之使也¶
　　(糴茷晉大夫子商楚/公子辰使在前年)¶
　衞侯之弟黑背帥師侵鄭¶
　　(左/傳)衞子叔黑背侵鄭晉命也¶
<pb:KR1e0093_WYG_034-1b>¶
　　　凡受大國之命而加兵於鄰國者多書侵蓋本無¶
　　　積怨不過侵擾其邊境而已黑背稱弟義見齊年¶
　　　来聘傳¶
　夏四月五卜郊不從乃不郊¶
　　(公羊/傳)其言乃不郊何不免牲故言乃不郊也¶
　　(穀梁/傳)夏四月不時也(郊時極/于三月)五卜强也乃者亡乎人¶
　　之辭也¶
　　　禮記載卜筮之辭旬之外曰逺某日旬之内曰近¶
<pb:KR1e0093_WYG_034-2a>¶
　　某日是每旬而一卜也傳稱啓蟄而郊則周之三¶
　　月乃郊之大期五卜者蓋三月三卜四月又二卜¶
　　皆不吉乃止也其瀆甚矣¶
五月公會晉侯齊侯宋公衞侯曹伯伐鄭¶
　(左/傳)鄭公子班聞叔申之謀(改立君之謀/叔申公孫申)三月子如立¶
　公子繻(子如公/子班)夏四月鄭人殺繻立髠頑(髠頑鄭成/公大子)¶
　子如奔許欒武子曰鄭人立君我執一人焉何益不¶
　如伐鄭而歸其君以求成焉晉侯有疾五月晉立大¶
<pb:KR1e0093_WYG_034-2b>¶
　子州蒲以為君而會諸侯伐鄭(州蒲厲公生立子為/君此父不父子不子)¶
　(經因書晉/侯其惡明)鄭子罕賂以襄鍾(子罕穆公子襄鍾/鄭襄公之廟鍾)子然¶
　盟于修澤子駟為質(子然子駟皆穆公子修澤杜注/滎陽卷縣東有修武亭在今河)¶
　(南原武/縣北)辛巳鄭伯歸(鄭伯歸不書/鄭不告入)¶
　　晉執鄭伯久而不釋聞鄭已立君乃伐而歸之以¶
　　求成不能服鄭之心而徒勦民以勞諸侯宜乎覇¶
　　業之不振也按君在而立君者鄭也左氏因晉侯¶
　　有疾謂經所書晉侯乃太子州蒲誤矣春秋辨名¶
<pb:KR1e0093_WYG_034-3a>¶
　　分豈有生代父位而以爵書之義乎¶
齊人來媵¶
　(公羊/傳)媵不書此何以書錄伯姬也三國来媵非禮也¶
　曷為皆以錄伯姬之辭言之婦人以衆多為侈也(侈/大)¶
　(也伯姬賢三國爭媵故/侈大其能容之徳也)¶
　　非齊人来媵則衞晉之媵宜以為常事而不書以¶
　　是知春秋於共姬之事錄之特詳皆志魯宋及齊¶
　　之過禮而後人推論則亦有以見其賢聲之著耳¶
<pb:KR1e0093_WYG_034-3b>¶
丙午晉侯獳卒¶
　(左/傳)晉侯夢大厲被髮及地搏膺而踊曰殺余孫不義¶
　(厲鬼趙氏之先祖也八年/晉侯殺趙同趙括故怒)余得請于帝矣壊大門及¶
　寢門而入公懼入于室又壊戸公覺召桑田巫(桑田/杜注)¶
　(晉/邑)巫言如夢公曰何如曰不食新矣公疾病求醫于¶
　秦秦伯使醫緩為之(緩醫名為/猶治也)未至公夢疾為二豎¶
　子曰彼良醫也懼傷我焉逃之其一曰居肓之上膏¶
　之下若我何(肓鬲也心/下為膏)醫至曰疾不可為也在肓之¶
<pb:KR1e0093_WYG_034-4a>¶
　上膏之下攻之不可(攻熨/灸)達之不及(達/鍼)藥不至焉不¶
　可為也公曰良醫也厚為之禮而歸之六月丙午晉¶
　侯欲麥(周六月今四/月麥始熟)使甸人獻麥(甸人主為/公田者)饋人為¶
　之召桑田巫示而殺之將食張如厠陷而卒(張腹滿/也明巫)¶
　(言果/驗)小臣有晨夢負公以登天及日中負晉侯出諸¶
　厠遂以為殉¶
　(附錄/左傳)鄭伯討立君者戊申殺叔申叔禽(叔禽叔/申弟)君子¶
　曰忠為令徳非其人猶不可况不令乎(言叔申為忠/不得其人還)¶
<pb:KR1e0093_WYG_034-4b>¶
　(害/身)¶
秋七月公如晉¶
　(左/傳)秋公如晉晉人止公使送𦵏于是糴茷未反(是春/晉使)¶
　(糴茷至楚結成晉謂魯貳于楚/故留公湏糴茷還驗其盧實)冬𦵏晉景公公送𦵏¶
　諸侯莫在魯人辱之故不書諱之也(諱不書/晉𦵏也)¶
　　在禮惟天王之喪同軌畢至魯聞晉之喪而君親¶
　　往焉己卑屈而失位矣晉適有疑於魯而又知其¶
　　不能自彊遂止之使送𦵏不能以禮為國而足恭¶
<pb:KR1e0093_WYG_034-5a>¶
　　以茍悦於人恥辱乃自取耳不書會𦵏乃魯君臣¶
　　諱恥而不書於冊非孔子削之也¶
冬十月(公羊無/此三字)¶
十有一年春王三月公至自晉¶
　(左/傳)十一年春王三月公至自晉晉人以公為貳于楚¶
　故止公公請受盟而後使歸¶
晉侯使郤犨来聘己丑及郤犨盟(犨公羊/作州)¶
　(左/傳)郤犨来聘且涖盟(郤犨郤克/從父兄弟)¶
<pb:KR1e0093_WYG_034-5b>¶
　(附録/左傳)聲伯之母不聘(聲伯之母/叔肸之妻)穆姜曰吾不以妾為¶
　姒(穆姜宣公夫人宣公叔肸同/母昆弟昆弟之妻相謂為姒)生聲伯而出之嫁于¶
　齊管于奚生二子而寡以歸聲伯聲伯以其外弟為¶
　大夫(外弟管于奚之/子為魯大夫)而嫁其外妹于施孝叔(孝叔魯/恵公五)¶
　(世/孫)郤犨來聘求婦于聲伯聲伯奪施氏婦以與之婦¶
　人曰鳥獸猶不失儷(儷偶/也)子将若何曰吾不能死亡¶
　(言不與郤犨婦/懼忿而致禍)婦人遂行生二子于郤氏郤氏亡(郤/氏)¶
　(亡在十/七年)晉人歸之施氏施氏逆諸河沈其二子(沈之/于河)¶
<pb:KR1e0093_WYG_034-6a>¶
　婦人怒曰己不能庇其伉儷而亡之(伉敵/也)又不能字¶
　人之孤而殺之將何以終遂誓施氏(誓不為之婦也/傳言郤犨滛縱)¶
　(所以/亡)¶
夏季孫行父如晉¶
　(左/傳)夏季文子如晉報聘且涖盟也¶
　　左氏稱行父如晉報聘且涖盟然據經止出聘之¶
　　常詞似未嘗復㝷盟也公止於晉九月而後歸傳¶
　　載公請受盟而未嘗言盟公者蓋方是時晉稍懦¶
<pb:KR1e0093_WYG_034-6b>¶
　　矣欲如陽處父之盟文公恐諸侯𢹂貳故許魯以¶
　　成待公既歸而後使郤犨盟公也魯人畏晉而報¶
　　聘豈敢使行父抗盟晉君亦豈肯與行父盟哉或¶
　　曰晉使大夫盟行父而魯人諱之也¶
　(附録/左傳)周公楚惡恵襄之偪也(恵王襄/王之族)且與伯與爭政¶
　(伯與周/卿士)不勝怒而出及陽樊王使劉子復之盟于鄄¶
　而入三日復出奔晉(鄄杜注周邑為明年/經書周公出奔傳)¶
秋叔孫僑如如齊¶
<pb:KR1e0093_WYG_034-7a>¶
　(左/傳)秋宣伯聘于齊以修前好(鞌以前/之好)¶
　　魯齊戰鞌以後使命不通者㡬十年矣今屈辱於¶
　　晉故使僑如通問以謝戰鞌之師捐歸汶陽之忿¶
　　未㡬復求昏而齊卒無報聘蓋魯為齊弱久矣¶
冬十月¶
　(附録/左傳)晉郤至與周爭鄇田(鄇杜注溫别邑河内懐縣/西南有鄇人亭在今河南)¶
　(武陟/縣)王命劉康公單襄公訟諸晉郤至曰溫吾故也¶
　故不敢失(言溫郤/氏舊邑)劉子單子曰昔周克商使諸侯撫¶
<pb:KR1e0093_WYG_034-7b>¶
　封(各撫有其/封内之地)蘇忿生以溫為司寇與檀伯達封于河¶
　(檀周邑在今/河南河内縣)蘇氏即狄又不能于狄而奔衞(事在僖/十年)¶
　襄王勞文公而賜之溫(在僖二/十五年)狐氏陽氏先處之(狐/溱)¶
　(陽處父先/食溫地)而後及子若治其故則王官之邑也子安¶
　得之晉侯使郤至勿敢爭(𫝊言郤至/貪所以亡)　宋華元善于¶
　令尹子重又善于欒武子聞楚人既許晉糴茷成而¶
　使歸復命矣(在前/年)冬華元如楚遂如晉合晉楚之成¶
　(為明年盟宋/西門外張本)　秦晉為成將會于令狐晉侯先至焉¶
<pb:KR1e0093_WYG_034-8a>¶
　秦伯不肯渉河次于王城使史顆盟晉侯于河東(史/顆)¶
　(秦大/夫)晉郤犨盟秦伯于河西(就盟/王城)范文子曰是盟也¶
　何益齊盟所以質信也(齊一心/質成也)會所信之始也始之¶
　不從其可質乎秦伯歸而背晉成(為十三年/伐秦傳)¶
十有二年春周公出奔晉¶
　(左/傳)十二年春王使以周公之難来告(周公奔/在前年)書曰周¶
　公出奔晉凡自周無出(天子無外故/奔者不言出)周公自出故也¶
　(周公為王所復而自絶/于周故書出以罪之)¶
<pb:KR1e0093_WYG_034-8b>¶
　(公羊/傳)周公者何天子之三公也王者無外此其言出¶
　何自其私土而出也(私土謂/其國)¶
　(穀梁/傳)周有入無出(有入如昭二十六年/天王入于成周是)其曰出上下¶
　一見之也(上謂僖二十四年天王出居于鄭/下謂今周公出奔上下皆一見之)言其上¶
　下之道無以存也上雖失之下孰敢有之(上雖有不/君之失臣)¶
　(下莫敢效/不臣之過)今上下皆失之矣¶
　　王臣有罪誅戮放流惟王所命未聞有罪而自奔¶
　　也王之所棄天下同棄之所至之國宜執以歸司¶
<pb:KR1e0093_WYG_034-9a>¶
　　寇今王與周公要盟既盟而周公復奔王政不綱¶
　　周公之傲悖所不待言而晉受逋逃罪亦不可逭¶
　　矣王子瑕王子朝之奔不言出以為逆亂無所容¶
　　其身與滅國之君在外之臣同義不得言出與周¶
　　公居位有禄以私忿而自出者異也¶
夏公會晉侯衞侯于瑣澤(瑣澤公羊作沙/澤杜注地闕)¶
　(左/傳)宋華元克合晉楚之成(終前/年事)夏五月晉士燮會楚¶
　公子罷許偃(二子楚/大夫)癸亥盟于宋西門之外曰凡晉¶
<pb:KR1e0093_WYG_034-9b>¶
　楚無相加戎好惡同之同恤菑危備救凶患若有害¶
　楚則晉伐之在晉楚亦如之交贄往来道路無壅謀¶
　其不協而討不庭有渝此盟明神殛之俾隊其師無¶
　克胙國鄭伯如晉聽成(聽受也晉楚既/成鄭往受命)會于瑣澤成¶
　故也¶
　　晉厲初立而求諸侯也陳許宋曹皆已從楚惟魯¶
　　衞兩屬故晉會之左傳謂宋華元克合晉楚鄭伯¶
　　如晉聽成據經楚鄭不至宋亦不與未足信也果¶
<pb:KR1e0093_WYG_034-10a>¶
　　晉楚為成所闗非細聖人豈反削而不書乎¶
秋晉人敗狄于交剛(交剛杜/注地闕)¶
　(左/傳)狄人閒宋之盟以侵晉而不設備秋晉人敗狄于¶
　交剛¶
　(穀梁/傳)中國與夷狄不言戰皆曰敗之夷狄不日¶
　　狄白狄也九年秦人白狄伐晉此先敗狄而後伐¶
　　秦是知報九年之役也不自彊於政治以攘爭覇¶
　　之楚而區區釋憾於羣狄所爭益細矣¶
<pb:KR1e0093_WYG_034-10b>¶
冬十月¶
　(附録/左傳)晉郤至如楚聘且涖盟楚子享之子反相為地¶
　室而縣焉(縣鐘/鼓也)郤至将登(登/堂)金奏作于下(擊鐘而/奏樂)驚¶
　而走出子反曰日云莫矣寡君須矣吾子其入也賓¶
　曰(賓郤至傳凡交讓得賓主/辭者多曰賓主以明之)君不忘先君之好施及¶
　下臣貺之以大禮重之以備樂如天之福兩君相見¶
　何以代此下臣不敢(言此兩君/相見之禮)子反曰如天之福兩¶
　君相見無亦唯是一矢以相加遺焉用樂(言兩君戰/乃相見無)¶
<pb:KR1e0093_WYG_034-11a>¶
　(用此/樂)寡君須矣吾子其入也賓曰若讓之以一矢禍¶
　之大者其何福之為世之治也諸侯閒于天子之事¶
　則相朝也(王事閒缺/則修私好)于是乎有享宴之禮享以訓共¶
　儉(享有體薦設几而不倚爵盈而/不飲肴乾而不食所以訓共儉)宴以示慈恵(宴則/折爼)¶
　(相與/共食)共儉以行禮而慈恵以布政政以禮成民是以¶
　息百官承事朝而不夕(不夕言/無事)此公侯之所以扞城¶
　其民也(扞蔽也言享宴結好/鄰國所以蔽扞其民)故詩曰赳赳武夫公侯¶
　干城(詩周南兎罝篇赳/赳武貌干扞也)及其亂也諸侯貪冒侵欲不¶
<pb:KR1e0093_WYG_034-11b>¶
　忌爭尋常以盡其民(八尺曰尋倍尋曰常言/爭尺丈之地以相攻伐)略其武¶
　夫以為己腹心股肱爪牙(略取也言世亂則公侯制/禦武夫以從己志使侵害)¶
　(鄰國為搏噬/之用無已)故詩曰赳赳武夫公侯腹心(舉詩之正/以駮亂義)¶
　(詩言治世則武夫能合徳公侯/外為扞城内制其腹心之欲)天下有道則公侯能¶
　為民干城而制其腹心亂則反之今吾子之言亂之¶
　道也不可以為法然吾子主也至敢不從遂入卒事¶
　歸以語范文子文子曰無禮必食言吾死無日矣夫¶
　(為十六年鄢/陵戰張本)冬楚公子罷如晉聘且涖盟(報郤/至)十二¶
<pb:KR1e0093_WYG_034-12a>¶
　月晉侯及楚公子罷盟于赤棘(赤棘杜/注晉地)¶
十有三年春晉侯使郤錡來乞師¶
　(左/傳)十三年春晉侯使郤錡来乞師将事不敬孟獻子¶
　曰郤氏其亡乎禮身之幹也敬身之基也郤子無基¶
　且先君之嗣卿也(郤錡郤克子/故曰嗣卿)受命以求師将社稷¶
　是衞而惰棄君命也不亡何為(為十七年晉/殺郤錡傳)¶
　(穀梁/傳)乞重辭也古之人重師故以乞言之也¶
　　外乞師不書必盟主也而後書乞卑辭也見晉之¶
<pb:KR1e0093_WYG_034-12b>¶
　　無以令與國也齊桓晉文假尊王之義徵兵侵伐¶
　　猶以禁暴討畔為名故諸侯拱手聽命今晉以私¶
　　怨報秦則其義不足以令諸侯矣故懼其不從而¶
　　卑辭以乞耳¶
三月公如京師¶
　(穀梁/傳)公如京師不月月非如也(時實㑹晉伐秦過京/師也公行出竟有危)¶
　(則月朝京師理/無危懼故不月)非如而曰如不叛京師也(因其過朝/故正其文)¶
　(使若本/自往)¶
<pb:KR1e0093_WYG_034-13a>¶
夏五月公自京師遂會晉侯齊侯宋公衞侯鄭伯曹伯¶
邾人滕人伐秦¶
　(左/傳)三月公如京師宣伯欲賜(欲王/賜己)請先使王以行人¶
　之禮禮焉(不加/厚)孟獻子從王以為介而重賄之(介輔/相威)¶
　(儀者獻子相公以/禮故王重賜之)公及諸侯朝王遂從劉康公成肅¶
　公會晉侯伐秦(劉成二公不/書兵不加秦)成子受脤于社不敬(脤/宜)¶
　(社之肉也盛以蜃器故/曰脤宜出兵祭社之名)劉子曰吾聞之民受天地之¶
　中以生所謂命也是以有動作禮義威儀之則以定¶
<pb:KR1e0093_WYG_034-13b>¶
　命也能者養之以福(養威儀/以致福)不能者敗以取禍是故¶
　君子勤禮小人盡力勤禮莫如致敬盡力莫如敦篤¶
　敬在養神篤在守業國之大事在祀與戎祀有執膰¶
　(膰祭/肉)戎有受脤神之大節也(交神之/大節)今成子惰棄其¶
　命矣(惰則失中/和之氣)其不反乎(為成肅公卒/于瑕張本)　夏四月戊¶
　午晉侯使吕相絶秦(呂相魏錡子/蓋口宣已命)曰昔逮我獻公及¶
　穆公相好(晉献公/秦穆公)戮力同心申之以盟誓重之以昏¶
　姻(穆公夫人/獻公之女)天禍晉國文公如齊惠公如秦(辟驪姬/也不言)¶
<pb:KR1e0093_WYG_034-14a>¶
　(狄梁舉所/恃大國)無禄獻公即世穆公不忘舊徳俾我惠公¶
　用能奉祀于晉(僖十年秦/納恵公)又不能成大勲而為韓之¶
　師(僖十五年秦/伐晉獲恵公)亦悔于厥心用集我文公(集成也納/文公在僖)¶
　(二十/四年)是穆之成也文公躬擐甲胄䟦履山川踰越險¶
　阻征東之諸侯虞夏商周之𦙍而朝諸秦則亦既報¶
　舊徳矣(諸侯朝秦不見/于傳蓋文其詞)鄭人怒君之疆埸我文公帥¶
　諸侯及秦圍鄭(晉自討鄭貳于楚鄭非侵秦也/蓋以此誣秦事在僖三十年)秦大¶
　夫不詢于我寡君擅及鄭盟(盟者秦伯/謙言大夫)諸侯疾之將¶
<pb:KR1e0093_WYG_034-14b>¶
　致命于秦文公恐懼綏静諸侯秦師克還無害則是¶
　我有大造于西也無禄文公即世穆為不弔(不見/弔傷)蔑¶
　死我君寡我襄公(寡弱/也)迭我殽地(迭侵/突也)奸絶我好伐¶
　我保城殄滅我費滑(伐保城誣之費滑杜注滑國都/于費即緱氏縣今河南偃師縣)¶
　(南有緱氏故城秦滅/滑在僖三十三年)散離我兄弟(滑晉/同姓)撓亂我同盟¶
　傾覆我國家我襄公未忘君之舊勲而懼社稷之隕¶
　是以有殽之師(在僖三/十三年)猶願赦罪于穆公穆公弗聽¶
　而即楚謀我天誘其衷成王隕命(秦使鬬克歸楚求/成事見文十四年)¶
<pb:KR1e0093_WYG_034-15a>¶
　(文元年楚/弑成王)穆公是以不克逞志于我穆襄即世康靈¶
　即位康公我之自出(晉/甥)又欲闕翦我公室傾覆我社¶
　稷帥我蝥賊以来蕩摇我邊疆(此亦文致之辭蝥賊/食禾稼蟲名謂秦納)¶
　(公子/雍)我是以有令狐之役(在文/七年)康猶不悛入我河曲¶
　伐我涑川(涑川杜注涑水出河東聞喜縣西南至蒲/坂縣入河今山西蒲州東北有涑水城)¶
　俘我王官翦我覊馬我是以有河曲之戰(在文十/二年)東¶
　道之不通則是康公絶我好也及君之嗣也我君景¶
　公引領西望曰庶撫我乎君亦不恵稱盟(不肯稱晉/望而共盟)¶
<pb:KR1e0093_WYG_034-15b>¶
　利吾有狄難(謂晉滅/潞氏時)入我河縣焚我箕郜(箕郜晉/二邑)芟¶
　夷我農功䖍劉我邊陲(䖍劉皆/殺也)我是以有輔氏之聚¶
　(聚衆也在/宣十五年)君亦悔禍之延而欲徼福于先君獻穆使¶
　伯車来命我景公曰(伯車秦/桓公子)吾與女同好棄惡復修¶
　舊徳以追念前勲言誓未就景公即世我寡君是以¶
　有令狐之會(令狐會在/十一年)君又不祥背棄盟誓白狄及¶
　君同州君之仇讎而我之昏姻也(季隗庸咎如赤狄/之女也白狄伐而)¶
　(獲之納/諸文公)君来賜命曰吾與女伐狄寡君不敢顧昏姻¶
<pb:KR1e0093_WYG_034-16a>¶
　畏君之威而受命于吏君有二心于狄曰晉將伐女¶
　狄應且憎是用告我(言狄雖應答秦而/心實憎秦無信)楚人惡君之¶
　二三其徳也亦来告我曰秦背令狐之盟而来求盟¶
　于我昭告昊天上帝秦三公楚三王(三公穆康共/三王成穆莊)曰¶
　余雖與晉出入余唯利是視不穀惡其無成徳是用¶
　宣之以懲不壹諸侯備聞此言斯是用痛心疾首暱¶
　就寡人寡人帥以聽命唯好是求君若恵顧諸侯矜¶
　哀寡人而賜之盟則寡人之願也其承寧諸侯以退¶
<pb:KR1e0093_WYG_034-16b>¶
　(承君之意以/寕静諸侯)豈敢徼亂君若不施大恵寡人不佞其¶
　不能以諸侯退矣敢盡布之執事俾執事實圖利之¶
　秦桓公既與晉厲公為令狐之盟而又召狄與楚欲¶
　道以伐晉諸侯是以睦于晉(晉辭多誣故傳惟/據此事以正秦罪)晉欒¶
　書将中軍荀庚佐之(代荀/首)士燮将上軍(代荀/庚)郤錡佐¶
　之(代士/燮)韓厥将下軍(代郤/錡)荀罃佐之(代趙/同)趙旃将新¶
　軍(代韓/厥)郤至佐之(代趙/括)郤毅御戎欒鍼為右(郤毅郤/至弟欒)¶
　(鍼樂/書子)孟獻子曰晉帥乗和師必有大功(帥軍帥/乗車士)五月¶
<pb:KR1e0093_WYG_034-17a>¶
　丁亥晉師以諸侯之師及秦師戰于麻隧秦師敗績¶
　獲秦成差及不更女父(麻隧杜注秦地在今陕西涇/陽縣西南成差女父皆秦大)¶
　(夫不更秦爵戰敗績/不書蓋經文闕漏)曹宣公卒于師師遂濟涇及侯¶
　麗而還(涇杜注涇水出安定東南漢志出开頭山在/今陜西平涼府西南侯麗杜注秦地在今陜)¶
　(西涇陽/縣境)迓晉侯于新楚(迓迎也既戰晉侯止新楚故/師還過迎之新楚杜注秦地)¶
　(在今陜西/朝邑縣境)成肅公卒于瑕(終劉子/之言)¶
　(公羊/傳)其言自京師何(據僖公二十八年諸侯/遂圍許不言自王所)公鑿行¶
　也(鑿猶更/造之意)公鑿行奈何不敢過天子也(時本欲直伐/秦塗過京師)¶
<pb:KR1e0093_WYG_034-17b>¶
　(不敢過天子而不朝故成其/意使若故朝然後更行也)¶
　(穀梁/傳)言受命不敢叛周也(使若既朝王而王命使/伐秦叛周謂専征伐)¶
　　僖公兩朝于王所俱書朝此不書朝而書如京師¶
　　僅同於如齊如晉之文者因會伐而行故不成其¶
　　朝然書自京師而以伐秦為遂事又以明朝王為¶
　　重而存人臣之禮也其辭若志敬而實以志不敬¶
　　此程子所謂或抑或縱或予或奪微辭隱義時措¶
　　而從宜者與¶
<pb:KR1e0093_WYG_034-18a>¶
　(附録/左傳)六月丁夘夜鄭公子班自訾求入于大宫不能¶
　殺子印子羽(訾杜注鄭地十年班出奔許今/欲還為亂子印子羽皆穆公子)反軍于¶
　市己巳子駟帥國人盟于大宫(子駟穆/公子)遂從而盡焚¶
　之殺子如子駹孫叔孫知(子如公子班子駹班弟孫/叔子如子孫知子駹子)¶
曹伯廬卒于師(廬左氏/作盧)¶
　(左/傳)曹人使公子負芻守使公子欣時逆曹伯之喪(二/子)¶
　(皆曹宣/公庶子)秋負芻殺其大子而自立也(宣公/大子)諸侯乃請¶
　討之晉人以其役之勞請俟他年¶
<pb:KR1e0093_WYG_034-18b>¶
　(穀梁/傳)傳曰閔之也公大夫在師曰師在會曰會¶
秋七月公至自伐秦¶
　　不以京師至而以伐秦至明其意本不在於朝王¶
　　也¶
冬𦵏曹宣公¶
　(左/傳)冬𦵏曹宣公既𦵏子臧将亡(子臧公/子欣時)國人皆将從¶
　之(不義負/芻故)成公乃懼(成公/負芻)告罪且請焉(請留/子臧)乃反而¶
　致其邑(還邑于成公為十/五年執曹伯傳)¶
<pb:KR1e0093_WYG_034-19a>¶
　(穀梁/傳)𦵏時正也¶
十有四年春王正月莒子朱卒¶
夏衞孫林父自晉歸于衞¶
　(左/傳)十四年春衞侯如晉晉侯强見孫林父焉(林父以/七年奔)¶
　(晉强見/欲歸之)定公不可夏衞侯既歸晉侯使郤犨送孫林¶
　父而見之衞侯欲辭定姜曰(定姜定/公夫人)不可是先君宗¶
　卿之嗣也(同姓/之卿)大國又以為請不許将亡雖惡之不¶
　猶愈于亡乎君其忍之安民而宥宗卿不亦可乎衞¶
<pb:KR1e0093_WYG_034-19b>¶
　侯見而復之(復林/父位)衞侯饗苦成叔(成叔/郤犨)甯惠子相(惠/子)¶
　(甯/殖)苦成叔傲甯子曰苦成家其亡乎古之為享食也¶
　以觀威儀省禍福也故詩曰兕觵其觩㫖酒思柔(詩/小)¶
　(雅言君子好禮飲酒皆思柔徳雖設兕觵觩然/不用以兕角為觵所以罰不敬觩陳設之貌)彼交¶
　匪傲萬福來求(彼之交于事而不惰/傲乃萬福之所求)今夫子傲取禍¶
　之道也(為十七年/郤氏亡傳)¶
　　晉受衞國逋逃罪戾之臣又彊歸之林父之罪著¶
　　矣晉厲之惡顯矣衞定不能辭以大義而受之其¶
<pb:KR1e0093_WYG_034-20a>¶
　　不能君又可知矣¶
秋叔孫僑如如齊逆女¶
　(左/傳)秋宣伯如齊逆女稱族尊君命也¶
鄭公子喜帥師伐許¶
　(左/傳)八月鄭子罕伐許敗焉(子罕公子喜/為許所敗)戊戌鄭伯復¶
　伐許庚子入其郛許人平以叔申之封(四年鄭公孫/申疆許田許)¶
　(人敗之不能定其封疆今/許以是所封田求和于鄭)¶
　　鄭逼許楚困鄭以國大小兵力彊弱更相吞噬人¶
<pb:KR1e0093_WYG_034-20b>¶
　　理亡矣越明年許遷于葉辟鄭以依楚以晉不足¶
　　恃也而襄三年晉荀罃伐許猶以從楚為討何其¶
　　不自反與¶
九月僑如以夫人婦姜氏至自齊¶
　(左/傳)九月僑如以夫人婦姜氏至自齊舎族尊夫人也¶
　(舎族謂不/稱叔孫)故君子曰春秋之稱微而顯(辭微而/義顯)志而¶
　晦(志記也晦亦微也謂約/言以記事事叙而文微)婉而成章(婉曲也謂曲屈/其辭有所辟諱)¶
　(以示大順/而成篇章)盡而不汙(謂直言其事盡其/事實無所汙曲)懲惡而勸善¶
<pb:KR1e0093_WYG_034-21a>¶
　(善名必書惡名不/滅所以為懲勸)非聖人誰能修之¶
　(穀梁/傳)大夫不以夫人以夫人非正也刺不親迎也僑¶
　如之挈由上致之也¶
　　稱婦有姑也氏或曰衍先儒皆謂諸侯當親迎程¶
　　子獨辨其非以為親迎者迎於所館未有委宗廟¶
　　社稷而逺適他國以逆婦者胡氏安國主穀梁譏¶
　　不親迎亦謂或迎於國或迎於境上夫既曰迎於¶
　　境上則未入境之先安得不以大夫逆乎以是知¶
<pb:KR1e0093_WYG_034-21b>¶
　　程子之説不可易也¶
冬十月庚寅衞侯臧卒¶
　(左/傳)衞侯有疾使孔成子甯恵子立敬姒之子衎以為¶
　大子(成子孔達之孫敬/姒定公妾衎獻公)冬十月衞定公卒夫人姜氏¶
　既哭而息見大子之不哀也不内酌飲歎曰是夫也¶
　将不唯衞國之敗其必始于未亡人(夫賤之之稱定/姜言獻公行無)¶
　(禮必從已始下言/暴妾使余是也)嗚呼天禍衞國也夫吾不獲鱄也¶
　使主社稷(鱄衎之/母弟)大夫聞之無不聳懼孫文子自是¶
<pb:KR1e0093_WYG_034-22a>¶
　　不敢舎其重器于衞(孫文子/林父)盡寘諸戚(戚孫/氏邑)而甚善¶
　　晉大夫(備亂起欲以為援為襄/十四年衛侯出奔傳)¶
　秦伯卒¶
　¶
　¶
　¶
　¶
　¶
<pb:KR1e0093_WYG_034-22b>¶
　¶
　¶
　¶
　¶
　¶
　¶
　¶
日講春秋解義卷三十四¶

