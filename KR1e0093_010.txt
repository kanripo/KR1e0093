# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:34.381379
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷十
<pb:KR1e0093_WYG_010-1a>¶
　欽定四庫全書¶
日講春秋解義卷十¶
　　莊公¶
　七年春夫人姜氏㑹齊侯于防(防杜注/魯地)¶
　　(左/傳)七年春文姜㑹齊侯于防齊志也¶
　　(穀梁/傳)婦人不㑹㑹非正也¶
　　　文姜數與齊侯㑹至齊地則姦發夫人至魯地則¶
　　　齊侯之志¶
<pb:KR1e0093_WYG_010-1b>¶
　夏四月辛卯夜恒星不見夜中星隕如雨(隕公羊作霣/辛卯夜穀梁)¶
　　(夜作/昔)¶
　　(左/傳)夏恒星不見夜明也星隕如雨與雨偕也(恒常也/常見之)¶
　　(星應見之時而不見日光不以昏没至夜猶明也/如而也偕俱也夜半星落而且雨星與雨俱下也)¶
　　(公羊/傳)恒星者何列星也(常以時/列見)列星不見則何以知¶
　　夜之中星反也(反者星復其位也星反在夜半之/後則知向者不見之時是夜中矣)如¶
　　雨者何如雨者非雨也非雨則曷為謂之如雨不修¶
　　春秋曰雨星不及地尺而復(不修春秋魯史記舊文/不及地尺而復謂不至)¶
<pb:KR1e0093_WYG_010-2a>¶
　(地而/没也)君子修之曰星霣如雨(明其狀似雨爾/不當言雨星)何以書¶
　記異也¶
　(穀梁/傳)恒星者經星也(經常也謂/常列宿)日入至于星出謂之¶
　昔不見者可以見也夜中星隕如雨其隕也如雨是¶
　夜中與春秋著以傳著疑以傳疑中之幾也而曰夜¶
　中著焉爾(著著見也幾微也言春秋之書皆以實録/今星隕而雨則夜中之時幾微難知而曰)¶
　(夜中必是事之著見而/有據爾非臆度而知也)何用見其中也失變而錄其¶
　時則夜中矣(失變不知星變始于何時也言經以何/事知其夜中以失星變之始而録其已)¶
<pb:KR1e0093_WYG_010-2b>¶
　(隕之時揆度刻漏/則正當夜中矣)其不曰恒星之隕何也我知恒星¶
　之不見而不知其隕也(此解不得言/恒星之隕也)我見其隕而接¶
　于地者則是雨説也著于上見于下謂之雨著于下¶
　不見于上謂之隕豈雨説哉(此又解不言雨星/而言隕星之意)¶
　　恒星天之經星常見者也如雨言衆也先儒謂前¶
　　此五國連兵抗拒王命後此齊晉更霸政歸盟主¶
　　先王之紀綱法度掃滅殆盡故恒星宜見而不見¶
　　衆星不當隕而隕天人相感之理信可畏也經書¶
<pb:KR1e0093_WYG_010-3a>¶
　　星隕隕石隕霜或先或後立文各異蓋星在天有¶
　　象先見星而後見其隕石與霜則旣隕而後見耳¶
秋大水¶
　(穀梁/傳)高下有水災曰大水¶
無麥苗¶
　(左/傳)秋無麥苗不害嘉穀也(黍稷尚可更種/故曰不害嘉穀)¶
　(公羊/傳)無苗則曷為先言無麥而後言無苗(苗禾也生/曰苗秀曰)¶
　(禾/)一災不書(一穀之災不/書于經也)待無麥然後書無苗何以¶
<pb:KR1e0093_WYG_010-3b>¶
　書記災也¶
　(穀梁/傳)麥苗同時也(麥與黍稷之/苗同時死)¶
　　周之秋夏正之五月也麥熟苗將秀而大水漂蕩¶
　　則麥苗俱無矣春秋謹而書之畏天災重民命也¶
　　此亦周人即以子月為春之徵若夏時之秋則麥¶
　　之登旣乆而穀將成熟不復有苗矣¶
冬夫人姜氏㑹齊侯于穀(穀杜注齊地濟北穀城縣今/山東東阿縣治故穀城是也)¶
　(穀梁/傳)婦人不㑹㑹非正也(再發傳者防魯地/穀齊邑故重發之)¶
<pb:KR1e0093_WYG_010-4a>¶
　　春夫人姜氏㑹齊侯于防冬夫人姜氏㑹齊侯于¶
　　穀在齊在魯一嵗宣淫者再人欲肆而㢘恥喪惡¶
　　積不可掩矣以致無知簒弑之禍天理之不誣者也¶
八年春王正月師次于郎以俟陳人蔡人¶
　(公羊/傳)次不言俟此其言俟何託不得已也(師出本為/下滅成諱)¶
　(滅同姓故託以/待二國為辭)¶
　(穀梁/傳)次止也俟待也¶
　　用大衆曰師次止也春秋書次其義不一伐而次¶
<pb:KR1e0093_WYG_010-4b>¶
　　者有整兵慎戰之意蓋善之也救而次者有爰師¶
　　畏敵之意蓋譏之也若郎之次則無名妄動尤為¶
　　非義經書俟陳蔡而未明所事杜預謂期共伐郕¶
　　於情事為合賈逵范寗皆云陳蔡欲伐魯非也陳¶
　　蔡與魯隔逺未聞搆怨何因來伐且俟者相須同¶
　　行之辭非防敵拒寇之稱也¶
甲午治兵(治公羊/作祠)¶
　(左/傳)八年春治兵于廟禮也¶
<pb:KR1e0093_WYG_010-5a>¶
　(公羊/傳)祠兵者何出曰祠兵入曰振旅(出兵必祠于近/郊殺牲以饗士)¶
　(卒/)其禮一也皆習戰也何言乎祠兵為乆也曷為為¶
　乆吾將以甲午之日然後祠兵于是(諱為乆留辭使/若無欲滅同姓)¶
　(之/意)¶
　(穀梁/傳)出曰治兵習戰也入曰振旅習戰也治兵而陳¶
　蔡不至矣兵事以嚴終(以嚴整/終事)故曰善陳者不戰此¶
　之謂也善為國者不師(道之以德齊之以禮/四海賓服何師之為)善師者¶
　不陳(師衆素嚴不/須燿軍列陳)善陳者不戰(軍陳嚴整敵望/而畏之莫敢戰)善戰¶
<pb:KR1e0093_WYG_010-5b>¶
　者不死(投兵勝地/故無死者)善死者不亡(民盡其命無/奔背散亡者)¶
　　此所治者即次郎之師也俟而不至暴師旣乆則¶
　　有失伍故復申明軍法以整齊之其志非善之也¶
　　譏黷武也¶
夏師及齊師圍郕郕降于齊師(郕公羊/作成)¶
　(左/傳)夏師及齊師圍郕郕降于齊師仲慶父請伐齊師¶
　(仲慶父公子慶父也齊不/與魯共其功故欲伐之)公曰不可我實不德齊師¶
　何罪罪我之由夏書曰皋陶邁種德德乃降(書稱皋/陶能行)¶
<pb:KR1e0093_WYG_010-6a>¶
　(布其德德乃下洽于民今引之斷章取證降義/言皋陶能行布其德由其有德乃為人降服也)姑務¶
　修德以待時乎¶
　(公羊/傳)成者何盛也(盛魯之/同姓國)盛則曷為謂之成諱滅同¶
　姓也曷為不言降吾師辟之也(辟滅同姓使若魯圍/之而去成自從後降)¶
　(于齊/師也)¶
　(穀梁/傳)其曰降于齊師何不使齊師加威于郕也(使若/齊無)¶
　(武功而/郕自降)¶
　　齊仇讎也郕同姓也及者内為志也郕降于齊師¶
<pb:KR1e0093_WYG_010-6b>¶
　　者義不服也直書而其惡著矣¶
秋師還¶
　(左/傳)秋師還君子是以善魯莊公¶
　(公羊/傳)還者何善辭也此滅同姓何善爾病之也(慰勞/其罷)¶
　(病/)曰師病矣曷為病之非師之罪也(君之使非/師之罪也)¶
　(穀梁/傳)還者事未畢也遯也(郕已降而以未畢為文者/蓋辟滅同姓之國示不卒)¶
　(其/事)¶
　　書師還者言師至是而始還也其次其及其還皆¶
<pb:KR1e0093_WYG_010-7a>¶
　　不稱公者春秋之法内大惡諱莊公舉大衆㑹仇¶
　　讎以伐同姓暴師於外更歴三時力屈而後還無¶
　　名黷武非義害人未有若此之甚者故以為大惡¶
　　而諱不書公也¶
冬十有一月癸未齊無知弑其君諸兒¶
　(左/傳)齊侯使連稱管至父戍葵丘(二子齊大夫葵丘杜/注齊地臨淄縣西有)¶
　(地名葵丘今山東臨淄縣/西有西安城葵丘在其處)𤓰時而往曰及𤓰而代期¶
　戍公問不至(問命/也)請代弗許故謀作亂僖公之母弟¶
<pb:KR1e0093_WYG_010-7b>¶
　曰夷仲年生公孫無知有寵于僖公衣服禮秩如適¶
　(適大/子)襄公絀之二人因之以作亂(二人連稱/管至父)連稱有¶
　從妹在公宮無寵使閒公(伺公之/閒隙)曰㨗吾以女為夫¶
　人(㨗克也宣/無知之言)冬十二月(經書十一月癸未蓋月六/日也傳云十二月傳誤)齊¶
　侯游于姑棼遂田于貝丘(姑棼杜注齊地即薄姑也/今山東博興縣東北有薄)¶
　(姑城貝丘杜注齊地博昌縣有地名/貝丘今山東博興縣南有貝中聚)見大豕從者曰¶
　公子彭生也(公見大豕而從者/見彭生蓋妖鬼)公怒曰彭生敢見射¶
　之豕人立而啼公懼隊于車傷足喪屨反(還/也)誅屨于¶
<pb:KR1e0093_WYG_010-8a>¶
　徒人費(誅責/也)弗得鞕之見血走出遇賊于門(即連管/之徒為)¶
　(亂/者)刼而東之費曰我奚御哉袒而示之背信之費請¶
　先入(詐欲/助賊)伏公而出鬬死于門中石之紛如死于階¶
　下(齊小/臣也)遂入殺孟陽于牀(孟陽亦齊小/臣代公居牀)曰非君也不¶
　類見公之足于户下遂弑之而立無知初襄公立無¶
　常(政令/無常)鮑叔牙曰君使民慢亂將作矣奉公子小白¶
　出奔莒(鮑叔牙小白傅/小白僖公庶子)亂作管夷吾召忽奉公子糾¶
　來奔(管夷吾召忽子糾傅子糾小白庶兄為/九年公伐齊納子糾齊小白入于齊傳)初公孫¶
<pb:KR1e0093_WYG_010-8b>¶
　無知虐于雍廩(雍廩齊大夫/為殺無知傳)¶
　(穀梁/傳)大夫弑其君以國氏者嫌也弑而代之也¶
　　弑君者連稱管至父而專罪無知者君弑而無知¶
　　受之則賊不在二子矣無知不稱公孫隱桓荘之¶
　　春秋凡賊皆名之也徒人費石之紛如皆死君難¶
　　而不見於經如費等乃便嬖私暱之臣逢君之惡¶
　　使百姓苦之者也與孔父之義形於色仇牧之不¶
　　畏彊禦而死於其職者異矣¶
<pb:KR1e0093_WYG_010-9a>¶
九年春齊人殺無知¶
　(左/傳)九年春雍廩殺無知¶
　(穀梁/傳)無知之挈失嫌也稱人以殺大夫殺有罪也¶
　　傳稱齊公孫無知虐于雍廩九年春雍廩殺無知¶
　　則是殺無知者雍廩也而書齊人討賊之辭也弑¶
　　君之賊人人得而誅之所以使亂臣賊子無所容¶
　　於天地之間也無知不稱君已不能君齊人亦莫¶
　　之君也春秋之初王道猶未盡墜人心知有禮義¶
<pb:KR1e0093_WYG_010-9b>¶
　　故州吁之弑衞人以為賊不踰年卒討之無知之¶
　　弑齊人以為賊踰年卒討之無知不成君而雍廩¶
　　得書人國猶有臣子也¶
公及齊大夫盟于蔇(蔇公羊穀梁作曁杜注魯地琅琊/繒縣北有蔇亭在今山東嶧縣東)¶
　(故鄫/城)¶
　(左/傳)公及齊大夫盟于蔇齊無君也¶
　(公羊/傳)公曷為與大夫盟齊無君也然則何以不名為¶
　其諱與大夫盟也使若衆然(鄰國之臣猶吾臣也君/之于臣當告從命行而)¶
<pb:KR1e0093_WYG_010-10a>¶
　(反歃血約誓故諱使若悉/得齊諸大夫而約束之者)¶
　(穀梁/傳)公不及大夫大夫不名無君也盟納子糾也不¶
　日其盟渝也(變盟立/小白)當齊無君制在公矣當可納而¶
　不納故惡内也¶
　　及者内為志也蔇魯地也公邀齊大夫至魯地而¶
　　盟納子糾也大夫不名來者非一人也公於不共¶
　　戴天之仇生則屢與㑹好殁則謀定其國家而圖¶
　　其後嗣天理滅矣故書及以著其本心之喪失也¶
<pb:KR1e0093_WYG_010-10b>¶
夏公伐齊納糾齊小白入于齊(納糾左作/納子糾)¶
　(左/傳)夏公伐齊納子糾桓公自莒先入¶
　(公羊/傳)納者何入辭也其言伐之何伐而言納者猶不¶
　能納也糾者何公子糾也何以不稱公子君前臣名¶
　也(公子無去國之義去/公子見臣于魯也)曷為以國氏(稱齊/小白)當國也其¶
　言入何簒辭也¶
　(穀梁/傳)當可納而不納齊變而後伐故乾時之戰不諱¶
　敗惡内也大夫出奔反以好曰歸以惡曰入齊公孫¶
<pb:KR1e0093_WYG_010-11a>¶
　無知弑襄公公子糾公子小白不能存出亡齊人殺¶
　無知而迎公子糾于魯公子小白不讓公子糾先入¶
　又殺之于魯故曰齊小白入于齊惡之也¶
　　糾不稱子國非其國也入者難辭也小白繫齊宜¶
　　有國也按公穀荀子史記皆以子糾為兄小白為¶
　　弟程子以薄昭之言證小白為兄朱子以為疑左¶
　　傳史記杜預謂小白子糾為僖公子而程子以為¶
　　襄公子未知孰是而以經文斷之忽繫鄭而突不¶
<pb:KR1e0093_WYG_010-11b>¶
　　繫鄭則嫡庶之辨也㨗菑不繫邾而書弗克納則¶
　　長幼之辨也今小白繫齊則鄭忽之例也糾不稱¶
　　子而書納則㨗菑之例也小白與糾當立不當立¶
　　之義明矣小白與糾當立不當立之義明而管仲¶
　　召忽之是非功罪亦辨直以經斷傳可也¶
秋七月丁酉𦵏齊襄公¶
　　九月乃塟亂故也無知己誅可以葬矣¶
八月庚申及齊師戰于乾時我師敗績(乾時杜注齊地/時水在樂安縣)¶
<pb:KR1e0093_WYG_010-12a>¶
　(界支流旱則竭涸故曰乾時今樂安/故城在山東博興縣北時水在縣南)¶
　(左/傳)秋師及齊師戰于乾時我師敗績公䘮戎路傳乗¶
　而歸(傳乗乗/他車)秦子梁子以公旗辟于下道(二子公御/及戎右也)¶
　(以誤/齊師)是以皆止(獲/也)¶
　(公羊/傳)内不言敗此其言敗何伐敗也(伐誇/大也)曷為伐敗¶
　復讎也(復讎以死/敗為榮)此復讎乎大國曷為使微者公也¶
　公則曷為不言公不與公復讎也曷為不與公復讎¶
　復讎者在下也(公實為不納子糾伐齊諸大夫以為/不如以復讎伐之非誠心至意故不)¶
<pb:KR1e0093_WYG_010-12b>¶
　(與/也)¶
　　内不言敗而乾時之敗不諱者能與讎戰雖敗猶¶
　　榮也傳稱公喪戎路傳乗而歸而經不書公何也¶
　　明公之志在納糾不知讎之當復也微者之戰不¶
　　名而書及者有之矣此書及何以别扵微者之戰¶
　　也上書公及齊大夫盟于蔇公伐齊納糾則此戰¶
　　公實主之不待傳而明矣¶
九月齊人取子糾殺之¶
<pb:KR1e0093_WYG_010-13a>¶
　(左/傳)鮑叔帥師來言曰子糾親也請君討之管召讎也¶
　請受而甘心焉乃殺子糾于生竇(生竇杜注魯地史/記作笙瀆賈逵曰)¶
　(句瀆也今山東曹州北有/句陽古城即句瀆故地)召忽死之管仲請囚鮑叔¶
　受之及堂阜而税之(堂阜杜注齊地東莞蒙陰縣西/北有夷吾亭鮑叔解夷吾縛于)¶
　(此因以為名今堂阜在山/東蒙陰縣西北税脱同)歸而以吿曰管夷吾治于¶
　高傒(高傒齊卿高敬仲也言管仲/治理政事之才多于敬仲)使相可也公從之¶
　(公羊/傳)其取之何内辭也脅我使我殺之也其稱子糾¶
　何貴也其貴奈何宜為君者也¶
<pb:KR1e0093_WYG_010-13b>¶
　(穀梁/傳)外不言取言取病内也取易辭也猶曰取其子¶
　糾而殺之云爾十室之邑可以逃難百室之邑可以¶
　隱死以千乘之魯而不能存子糾以公為病矣¶
　　魯殺子糾于生竇而經書齊人取之者齊令也是¶
　　猶齊人取於魯而殺之爾惡齊而亦以病魯也納¶
　　糾不稱子明不當立也此特書子明不當殺也不¶
　　目桓公而稱齊人并其國人而罪之也廢立之際¶
　　權寄於當國大臣齊大夫始謀不審旣與魯盟而¶
<pb:KR1e0093_WYG_010-14a>¶
　　欲立之終乃假手於魯以加刃焉則皆不得辭其¶
　　罪矣¶
冬浚洙(洙水出魯國東北西/南入沇水下合泗)¶
　(公羊/傳)洙者何水也浚之者何深之也曷為深之畏齊¶
　也(洙在魯北/齊所由來)曷為畏齊也辭殺子糾也(時魯見脅於/齊微弱可恥)¶
　(故諱使若辭不肯殺子糾齊/自取殺之畏齊怒而為備也)¶
　(穀梁/傳)浚洙者深洙也著力不足也¶
　　洙水在魯北齊伐魯之道也魯雖殺子糾猶有畏¶
<pb:KR1e0093_WYG_010-14b>¶
　　齊之心故浚而深之以備齊也公不能明刑政結¶
　　人心以自强於為治使大國畏之而以畏齊浚洙¶
　　不知固國以保民為本輕用民力妄興大役適足¶
　　以摇邦本况洙水近在魯城之北欲恃此以不恐¶
　　即此見謀國之無人而召侮於隣敵矣¶
十年春王正月公敗齊師于長勺(長勺杜/注魯地)¶
　(左/傳)十年春齊師伐我公將戰曹劌讀見(曹劌/鲁人)其鄉人¶
　曰肉食者謀之又何閒焉(肉食在位者/閒猶與也)劌曰肉食者¶
<pb:KR1e0093_WYG_010-15a>¶
　鄙未能逺謀乃入見問何以戰公曰衣食所安茀敢¶
　專也必以分人對曰小恵未徧民弗從也(衣食所惠/不過左右)¶
　(故曰/未徧)公曰犧牲玉帛弗敢加也必以信(祝辭不敢以/小為大以惡)¶
　(為/美)對曰小信未孚(孚大/信也)神弗福也公曰小大之獄雖¶
　不能察必以情(必盡已情/察審也)對曰忠之屬也(上思利/民忠也)可¶
　以一戰戰則請從公與之乗(共乗/兵車)戰于長勺公将鼓¶
　之劌曰未可齊人三鼔劌曰可矣齊師敗績公將馳¶
　之劌曰未可下視其轍(視車/跡也)登軾而望之曰可矣遂¶
<pb:KR1e0093_WYG_010-15b>¶
　逐齊師既克公問其故對曰夫戰勇氣也一鼓作氣¶
　再而衰三而竭彼竭我盈故克之夫大國難測也懼¶
　有伏焉(恐詐/奔)吾視其轍亂望其旗靡故逐之¶
　(榖梁/傳)不日疑戰也(言不尅日而/戰以詐相襲)疑戰而曰敗勝内也¶
　(謂勝/在内)¶
　　長勺之戰以報乾時之役魯地而齊師至焉疑罪¶
　　之在齊也乃經扵齊不書伐而魯書敗意在責魯¶
　　何也觀長勺之勝魯非甚弱必不能與齊敵也使¶
<pb:KR1e0093_WYG_010-16a>¶
　　荘公移乾時之戰於桓公見戕之時移長勺之戰¶
　　於齊襄未死之日則勝亦榮也敗亦榮也荘公之¶
　　師不以復父讎而以納讎人之子旣敗而逞忿以¶
　　勦民設詐以怒敵敗固為恥而勝亦不足道矣故¶
　　主魯而以詐戰書其義可謂深切著明矣¶
二月公侵宋(此書侵/之始)¶
　(公羊/傳)曷為或言侵或言伐觕者曰侵(侵者兵加其竟/而已以罪輕無)¶
　(深責焉于/義為麤)精者曰伐(執詞以伐/于義為精)戰不言伐圍不言戰¶
<pb:KR1e0093_WYG_010-16b>¶
　入不言圍滅不言入書其重者也¶
　(穀梁/傳)侵時此其月何也乃深其怨于齊又退侵宋以¶
　衆其敵惡之故謹而月之¶
　　潜師掠境曰侵宋魯未嘗有隙莊公以僥倖得志¶
　　於齊遂舉無名之師乘勝以掠宋境皆召兵之道¶
　　非保國之謀所以致次郎之師也¶
三月宋人遷宿(此遷國/之始)¶
　(公羊/傳)遷之者何不通也以地還之也(還繞也宋欲遷/宿先繞取其地)¶
<pb:KR1e0093_WYG_010-17a>¶
　(使不得通四方宿窮/從宋求遷故得言遷)子沈子曰不通者蓋因而臣之¶
　也(宿不得通四方宿/君遷宋因臣有之)¶
　(穀梁/傳)遷亡辭也(為人所遷則無復/國家故曰亡辭)其不地宿不復見¶
　也(國亡不/復見經)遷者猶未失其國家以往者也(謂自/遷者)¶
　　遷國之例有二其以自遷為文者邢遷于夷儀衞¶
　　遷于帝丘之類是也以遷國為文者宋人遷宿齊¶
　　師遷紀郱鄑郚之類是也宿介宋魯之閒屬宋而¶
　　親魯宋人以為貳而遷之自是亡矣然遷之使屬¶
<pb:KR1e0093_WYG_010-17b>¶
　　役扵己而不滅其社稷宗廟尚知有所畏忌則是¶
　　王澤之未竭也僖文以後有滅國無遷國矣¶
夏六月齊師宋師次于郎公敗宋師于乗丘(乗丘杜注/魯地西漢)¶
　(泰山郡有乗丘縣顔師古曰即春秋乗丘也括地志/乗丘在瑕丘縣西北今山東滋陽縣西有古瑕丘城)¶
　(左/傳)夏六月齊師宗師次于郎公子偃曰(公子偃/魯大夫)宋師¶
　不整可敗也宋敗齊必還請擊之公弗許自雩門竊¶
　出蒙皋比而先犯之(雩門魯南城/門皋比虎皮)公從之大敗宋師¶
　于乗丘齊師乃還¶
<pb:KR1e0093_WYG_010-18a>¶
　(公羊/傳)其言次于郎何伐也伐則其言次何齊與伐而¶
　不與戰故言伐也(此解本所以當言伐意謂若齊本/與宋共伐而但不與戰則既成乎)¶
　(伐可言/伐也)我能敗之故言次也(此解本所以不言伐言/次之意言二國纔止次)¶
　(未成于伐魯即能敗宋師齊/師罷去故不言伐言次也)¶
　(穀梁/傳)次止也畏我也不日疑戰也疑戰而曰敗勝内¶
　也¶
　　齊以長勺之役宋以公侵之故致怨扵魯連兵境¶
　　上意欲乗釁報復固為無名之師魯不能修辭執¶
<pb:KR1e0093_WYG_010-18b>¶
　　禮以退二國而偷一時之便攻其不備以積怨怒¶
　　鄰亦非安國便民之道也故次者不以其事勝者¶
　　不以其理蓋交譏之¶
秋九月荆敗蔡師于莘以蔡侯獻舞歸(舞穀梁作武莘/杜注蔡地在今)¶
　(河南汝/陽縣境)¶
　(左/傳)蔡哀侯娶于陳息侯亦娶焉息媯將歸過蔡蔡侯¶
　曰吾姨也(妻之姊/妹曰姨)止而見之弗賓(不禮/敬也)息侯聞之怒¶
　使謂楚文王曰伐我吾求救于蔡而伐之楚子從之¶
<pb:KR1e0093_WYG_010-19a>¶
　秋九月楚敗蔡師于莘以蔡侯獻舞歸¶
　(公羊/傳)荆者何州名也(州謂九州冀兗青/徐揚荆豫梁雍)州不若國國¶
　不若氏氏不若人人不若名名不若字字不若子蔡¶
　侯獻舞何以名絶曷為絶之獲也曷為不言其獲不¶
　與夷狄之獲中國也¶
　(穀梁/傳)荆者楚也何為謂之荆狄之也何為狄之聖人¶
　立必後至天子弱必先叛故曰荆狄之也蔡侯何以¶
　名也絶之也何為絶之獲也中國不言敗此其言敗¶
<pb:KR1e0093_WYG_010-19b>¶
　何也中國不言敗蔡侯其見獲乎其言敗何也釋蔡¶
　侯之獲也(諱獲故/止言敗)以歸猶愈乎執也(諱見執故/言以歸)¶
　　楚祝融之後其先鬻熊為文王師封於丹陽而始¶
　　見經以州舉者僣號稱王肆毒於上國也諸侯不¶
　　生名而書敗書入書滅而以其君歸者則名以不¶
　　能守其國又不能守於位而甘為臣僕故賤之也¶
　　蔡侯獻舞潞子嬰兒沈子嘉許男斯頓子牂胡子¶
　　豹曹伯陽邾子益皆名而夔子不名雖國滅而身¶
<pb:KR1e0093_WYG_010-20a>¶
　　執其義不可屈也¶
冬十月齊師滅譚譚子奔莒(此書滅國之始譚杜注譚/國在濟南平陵縣西南今)¶
　(山東歴城縣/東南有譚城)¶
　(左/傳)齊侯之出也過譚譚不禮焉及其入也諸侯皆賀¶
　譚又不至冬齊師滅譚譚無禮也譚子奔莒同盟故¶
　也¶
　(公羊/傳)何以不言出國已滅矣無所出也¶
　　諸侯國滅失地則名而譚子不名者蓋其所失者¶
<pb:KR1e0093_WYG_010-20b>¶
　　事大國之禮而未嘗有可滅之罪故恕之也滅而¶
　　書奔責不死於其位也不書出國亡無所出也不¶
　　書名者已無取滅之罪為彊大所併出於不幸而¶
　　義未可絶也齊桓於圖霸之初用管仲攻瑕之術¶
　　肆其兵威凌暴弱小以恐懼天下之諸侯譚之亡¶
　　也特出於不幸耳故存其爵而不比於失地之君¶
　　楚子滅弦弦子奔黄狄滅温温子奔衞義猶是也¶
十有一年春王正月¶
<pb:KR1e0093_WYG_010-21a>¶
夏五月戊寅公敗宋師于鄑(鄑杜注魯地當在今山東/兗州府境與元年在都昌)¶
　(縣西者/乃二地)¶
　(左/傳)十一年夏宋為乘丘之役故侵我公禦之宋師未¶
　陳而薄之敗諸鄑凡師敵未陳曰敗某師(謂設權譎/變詐以勝)¶
　(敵彼我未得成列成列而未/得用故以未陳獨敗為文)皆陳曰戰(堅而有備各/得其所成敗)¶
　(决于志/力者也)大崩曰敗績(師徒橈敗喪其/功績故曰敗績)得儁曰克(克勝/也戰)¶
　(勝其師獲得/其雄儁者)覆而敗之曰取某師(覆隱也攻其不備/若網羅所掩覆一)¶
　(軍皆見禽/制故曰取)京師敗曰王師敗績于某(王者無敵于天/下故以自敗為)¶
<pb:KR1e0093_WYG_010-21b>¶
　(文明天下/莫之得挍)¶
　(穀梁/傳)内事不言戰舉其大者其日成敗之也(結日列/陳不以)¶
　(詐相襲得敗師/之道故曰成)宋萬之獲也¶
　　宋師再至再敗兵禍旋及其君魯雖再勝國亦困¶
　　於兵矣傳書侵我經不書侵蓋與長勺義同¶
秋宋大水¶
　(左/傳)秋宋大水公使弔焉曰天作淫雨害于粢盛若之¶
　何不弔對曰孤實不敬天降之災又以為君憂拜命¶
<pb:KR1e0093_WYG_010-22a>¶
　之辱臧文仲曰(臧文仲/魯大夫)宋其興乎禹湯罪已其興也¶
　悖焉(悖勃同/盛貌)桀紂罪人其亡也忽焉(忽速/貌)且列國有¶
　凶稱孤禮也言懼而名禮其庶乎(言懼罪已名禮稱/孤其庶庶幾于興)¶
　旣而聞之曰公子御説之辭也(御説宋/莊公子)臧孫逹曰是¶
　宜為君有恤民之心¶
　(公羊/傳)何以書記災也外災不書此何以書及我也(時/魯)¶
　(亦有水災書魯則宋災不見两舉則/煩文不省故詭例書外以見内也)¶
　(穀梁/傳)外災不書此何以書王者之後也髙下有水災¶
<pb:KR1e0093_WYG_010-22b>¶
　曰大水¶
　　春秋凡外災來吿則書者諸侯之於四鄰有恤病¶
　　救急之義則告為得禮而不可以不弔故四國同¶
　　災許人不弔君子譏之凡志災皆所以示天戒之¶
　　當謹民隱之宜恤也¶
冬王姬歸于齊¶
　(左/傳)冬齊侯來逆共姬¶
　(公羊/傳)何以書過我也(時王者嫁女于齊塗過魯明當/有送迎之禮在塗不稱婦者王)¶
<pb:KR1e0093_WYG_010-23a>¶
　　(者無外故/從在國辭)¶
　　(穀梁/傳)其志過我也¶
　　　王姬齊桓公夫人也主襄公之昏其罪大故書之¶
　　　詳主桓公之昏其罪小故書之畧此輕重之權衡¶
　　　也春秋之義尊王朝抑列國惟王姬下嫁與列國¶
　　　之女同辭而不異蓋以王姬雖貴其當執婦道與¶
　　　公侯大夫士庶人之女同所以述天理訓萬世也¶
　　(附錄/左傳)乘丘之役(在十/年)公以金僕姑射南宮長萬(金僕/姑矢)¶
<pb:KR1e0093_WYG_010-23b>¶
　　(名南宮長/萬宋大夫)公右歂孫生搏之(搏取/也)宋人請之宋公靳¶
　　之(魯聽其得還戲/而相愧曰靳)曰始吾敬子今子魯囚也吾弗敬¶
　　子矣病之(萬不以為戲而以為/己病為宋萬弑君傳)¶
　¶
　¶
　¶
　¶
曰講春秋解義卷十¶
