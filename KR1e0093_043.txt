# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:35.070977
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷四十三
<pb:KR1e0093_WYG_043-1a>¶
　欽定四庫全書¶
日講春秋解義卷四十三¶
　　襄公¶
　二十有四年春叔孫豹如晉¶
　　(左/傳)二十四年春穆叔如晉(賀克/欒氏)范宣子逆之問焉曰¶
　　古人有言曰死而不朽何謂也穆叔未對宣子曰昔¶
　　匄之祖自虞以上為陶唐氏(陶唐杜注堯所治/地大原晉陽縣也)在夏¶
　　為御龍氏(謂劉累事見/昭二十九年)在商為豕韋氏(豕韋杜注國/名東郡白馬)¶
<pb:KR1e0093_WYG_043-1b>¶
　　(縣東南有韋城在/今直隸滑縣東南)在周為唐杜氏(唐杜杜注二國名/殷末豕韋國于唐)¶
　　(周成王滅唐遷之于杜為杜伯杜伯之子隰叔奔晉/四世及士㑹食邑于范復為范氏杜京兆杜縣今陜)¶
　　(西西安府治東/南有杜陵故城)晉主夏盟為范氏其是之謂乎(言己/世為)¶
　　(興/家)穆叔曰以豹所聞此之謂世祿非不朽也魯有先¶
　　大夫曰臧文仲既沒其言立(立謂不/廢絶)其是之謂乎豹¶
　　聞之大上有立徳(黄帝/堯舜)其次有立功(禹/稷)其次有立言¶
　　(史佚周任/臧文仲)雖久不廢此之謂不朽若夫保姓受氏以¶
　　守宗祊世不絶祀無國無之祿之大者不可謂不朽¶
<pb:KR1e0093_WYG_043-2a>¶
　(𫝊善穆叔/之知言)¶
　(附録/左傳)范宣子為政諸侯之幣重鄭人病之二月鄭伯¶
　如晉子産寓書于子西以吿宣子(子西相鄭/伯如晉故)曰子為¶
　晉國四鄰諸侯不聞令徳而聞重幣僑也惑之僑聞¶
　君子長國家者非無賄之患而無令名之難夫諸侯¶
　之賄聚于公室則諸侯貳若吾子賴之(賴恃/用之)則晉國¶
　貳諸侯貳則晉國壊晉國貳則子之家壊何沒沒也¶
　(沒沒沈/滅之言)将焉用賄夫令名徳之輿也(徳湏令名/以逺聞)徳國¶
<pb:KR1e0093_WYG_043-2b>¶
　家之基也有基無壊無亦是務乎有徳則樂樂則能¶
　久詩云樂只君子邦家之基有令徳也夫(詩小雅言/君子樂美)¶
　(其道為邦家之/基所以昭令徳)上帝臨女無貳爾心有令名也夫(詩/大)¶
　(雅言武王為天所臨不/敢懐二心所以獲令名)恕思以明徳則令名載而行¶
　之是以逺至邇安毋寧使人謂子子實生我而謂子¶
　浚我以生乎象有齒以焚其身賄也(焚斃/也)宣子說乃¶
　輕幣是行也鄭伯朝晉為重幣故且請伐陳也鄭伯¶
　稽首宣子辭子西相曰以陳國之介恃大國(大國/楚也)而¶
<pb:KR1e0093_WYG_043-3a>¶
　陵虐于敝邑寡君是以請罪焉敢不稽首(為明年鄭/入陳𫝊)¶
仲孫羯帥師侵齊¶
　(左/傳)孟孝伯侵齊(孝伯仲/孫羯)晉故也(前年齊/伐晉故)¶
　　叔孫豹救晉無功故孟孝伯帥師侵齊為晉報焉¶
　　羯代速為卿未練而帥師非禮也¶
夏楚子伐吳¶
　(左/傳)夏楚子為舟師以伐吳不為軍政(不設賞/罰之差)無功而¶
　還(為下吴召/舒鳩張本)¶
<pb:KR1e0093_WYG_043-3b>¶
　　襄十一年楚失鄭十四年伐吳自是舍鄭不争又¶
　　十年一再伐吳急吳而緩鄭盖楚弱而吴張也¶
秋七月甲子朔日有食之既¶
　　春秋三書日食既桓三年以桓王敗宣八年以楚¶
　　荘興是後則中國諸侯皆受盟於楚矣頻月食者¶
　　惟襄二十一年九月十月及此年七月八月歴法¶
　　無此先儒以為𫝊寫失真不可彊通也¶
齊崔杼帥師伐莒¶
<pb:KR1e0093_WYG_043-4a>¶
　(左/傳)齊侯既伐晉而懼將欲見楚子楚子使薳啓彊如¶
　齊聘且請期(請㑹/期)齊社蒐軍實使客觀之陳文子曰¶
　(陳須/無)齊將有㓂吾聞之兵不戢必取其族(戢蔵也族/類也取其)¶
　(族還自/害也)　秋齊侯聞将有晉師(夷儀/之師)使陳無宇從薳¶
　啟彊如楚辭(陳無宇齊大夫辭/有晉師未得相見)且乞師崔杼帥師送¶
　之遂伐莒侵介根(介根杜注莒邑城陽黔/陬縣東北計基城是也)¶
　　齊既與莒平今復伐之無信己甚崔杼自虛朾同¶
　　盟久専國政至是假伐莒以竊兵柄簒弑之禍其¶
<pb:KR1e0093_WYG_043-4b>¶
　　所由来者漸矣¶
大水¶
　　夷儀之㑹以水不克伐齊則知水之所及廣矣非¶
　　特魯之災也¶
八月癸巳朔日有食之¶
公㑹晉侯宋公衞侯鄭伯曹伯莒子邾子滕子薛伯把¶
伯小邾子于夷儀(夷儀公羊作/陳儀後同)¶
　(左/傳)㑹于夷儀将以伐齊水不克¶
<pb:KR1e0093_WYG_043-5a>¶
　　㑹于夷儀帥十二諸侯之師将以討齊然㑹而不¶
　　伐是有畏也國勢不競衆志不一也曰水不克者¶
　　特辭不能伐爾下書崔杼伐我西鄙盖知晉之無¶
　　能為也¶
冬楚子蔡侯陳侯許男伐鄭¶
　(左/傳)冬楚子伐鄭以救齊門于東門次于棘澤(棘澤在/今河南)¶
　(新鄭縣/東南)諸侯還救鄭(夷儀/諸侯)晉侯使張骼輔躒致楚師¶
　求御于鄭(二子晉大夫欲得鄭人/自御知其地利故也)鄭人卜宛射犬吉¶
<pb:KR1e0093_WYG_043-5b>¶
　(射犬鄭/公孫)子大叔戒之曰(大叔/游吉)大國之人不可與也(言/不)¶
　(可與等欲/使卑下之)對曰無有衆寡其上一也(言在己上者有/常分無大小國)¶
　(之/異)大叔曰不然部婁無松柏(部婁小阜松柏大木/喻小國異于大國)二¶
　子在幄坐射犬于外(二子張/骼輔躒)既食而後食之使御廣¶
　車而行(廣車/兵車)已皆乘乘車(乘車/安車)将及楚師而後從之¶
　乘皆踞轉而鼓琴(轉衣装踞/謂坐其上)近不告而馳之(射犬恨/故近敵)¶
　(不告/而馳)皆取胄于櫜而胄入壘皆下搏人以投收禽挾¶
　囚弗待而出(射犬又不/待二子)皆超乘抽弓而射既免復踞¶
<pb:KR1e0093_WYG_043-6a>¶
　轉而鼓琴曰公孫同乘兄弟也胡再不謀(謂不告而/馳不待而)¶
　(出/)對曰曩者志入而已今則怯也皆笑曰公孫之亟¶
　也(亟急/也)　楚子自棘澤還使薳啓彊帥師送陳無宇¶
　(傳言齊楚/固相結)　吴人為楚舟師之役故(在此/年夏)召舒鳩人¶
　舒鳩人叛楚(舒鳩杜注/楚屬國)楚子師于荒浦(荒浦杜注/舒鳩地)使¶
　沈尹夀與師祁犂讓之(二子楚/大夫)舒鳩子敬逆二子而¶
　吿無之且請受盟二子復命王欲伐之薳子曰(令尹/薳子)¶
　(馮/)不可彼吿不叛且請受盟而又伐之伐無罪也姑¶
<pb:KR1e0093_WYG_043-6b>¶
　歸息民以待其卒卒而不貳吾又何求若猶叛我無¶
　辭有庸乃還(為明年楚/滅舒鳩𫝊)¶
　　晉合十二國之君畏齊不敢伐而徒致棘澤之役¶
　　以患鄭其無能可知矣諸侯救鄭不書救不及事¶
　　不足録也¶
公至自㑹¶
陳鍼宜咎出奔楚¶
　(左/傳)陳人復討慶氏之黨鍼宜咎出奔楚¶
<pb:KR1e0093_WYG_043-7a>¶
　　宜咎之事無聞焉而以慶氏之黨逐則其人可知¶
　　矣其後在楚為箴尹宜咎¶
叔孫豹如京師¶
　(左/傳)齊人城郟(郟王城也于是穀雒鬬/毁王宮故為王城之)穆叔如周聘且¶
　賀城王嘉其有禮也賜之大路(為昭四年叔孫以/所賜路葬張本)¶
　　據𫝊穀洛鬭毁王宫齊侯叛晉求媚於天子故為¶
　　王城之於是叔孫豹始如京師聘且賀焉襄之聘¶
　　晉者九是年春先聘晉冬乃聘王慢甚矣城郟魯¶
<pb:KR1e0093_WYG_043-7b>¶
　　不與故不書¶
大饑¶
　(穀梁/傳)五穀不升為大饑一穀不升謂之嗛二穀不升¶
　謂之饑三穀不升謂之饉四穀不升謂之康五穀不¶
　升謂之大侵大侵之禮君食不兼味臺榭不塗弛侯¶
　廷道不除(侯射侯廢侯不燕射/廷内道路不修除)百官布而不制(官職/修列)¶
　(不可缺廢不/更有造作)鬼神禱而不祀此大侵之禮也¶
　　二穀不熟曰饑五穀不熟曰大饑古者備荒之政¶
<pb:KR1e0093_WYG_043-8a>¶
　　至纖且悉是年秋雖大水猶未至墮城郭沒倉廩¶
　　而遽至大饑則知備荒之無政矣¶
　(附録/左傳)晉侯嬖程鄭使佐下軍(代欒/盈)鄭行人公孫揮如¶
　晉聘(揮子/羽)程鄭問焉曰敢問降階何由(問自降/下之道)子羽¶
　不能對歸以語然明(然明/鬷蔑)然明曰是将死矣不然将¶
　亾貴而知懼懼而思降乃得其階(階猶/道也)下人而已又¶
　何問焉且夫既登而求降階者知人也不在程鄭其¶
　有亡釁乎不然其有惑疾将死而憂也(為明年程/鄭死張本)¶
<pb:KR1e0093_WYG_043-8b>¶
二十有五年春齊崔杼帥師伐我北鄙¶
　(左/傳)二十五年春齊崔杼帥師伐我北鄙以報孝伯之¶
　師也(前年魯使孟孝/伯為晉伐齊)公患之使吿于晉孟公綽曰(孟/公)¶
　(綽魯/大夫)崔子将有大志不在病我必速歸何患焉其来¶
　也不宼使民不嚴異于他日齊師徒歸(徒空/也)¶
　　崔杼懐無君之心鄰國知之而齊荘貪伐國之功¶
　　利令知昏豪不覺悟宜其及也¶
夏五月乙亥齊崔杼弑其君光¶
<pb:KR1e0093_WYG_043-9a>¶
　(左/傳)齊棠公之妻(棠公齊棠/邑大夫)東郭偃之姊也東郭偃臣¶
　崔武子棠公死偃御武子以弔焉見棠姜而美之使¶
　偃取之(為己/取)偃曰男女辨姓今君出自丁(齊丁公崔/杼之祖)¶
　臣出自桓不可(桓公小白東郭偃之/祖同姜姓故不可昏)武子筮之遇困¶
　䷹(坎下兑/上困)之大過䷛(巽下兑上大過困/六三變為大過)史皆曰¶
　吉示陳文子文子曰夫從風(坎為中男故曰夫變/而為巽故曰從風)風¶
　隕妻不可娶也(風能隕落物者變而/隕落故曰妻不可娶)且其繇曰困于¶
　石據于蒺藜入于其宫不見其妻凶(困六三/爻辭)困于石¶
<pb:KR1e0093_WYG_043-9b>¶
　往不濟也(坎為險為水水之/險者石不可以動)據于蒺藜所恃傷也(坎/為)¶
　(險兑為澤澤之生物而/險者蒺藜恃之則傷)入于其宫不見其妻凶無所¶
　歸也(六三失位無應則䘮/其妻失其所歸也)崔子曰嫠也何&KR0675;先夫當¶
　之矣(寡婦曰嫠言棠/公已當此凶)遂取之荘公通焉驟如崔氏以¶
　崔子之冠賜人侍者曰不可公曰不為崔子其無冠¶
　乎崔子因是又以其閒伐晉也曰晉必将報欲弑公¶
　以說于晉而不獲閒公鞭侍人賈舉而又近之乃為¶
　崔子閒公(伺公/閒隙)夏五月莒為且于之役故莒子朝于¶
<pb:KR1e0093_WYG_043-10a>¶
　齊(且于役在/二十三年)甲戌饗諸北郭崔子稱疾不視事(欲使/公来)¶
　乙亥公問崔子(問/疾)遂從姜氏姜入于室與崔子自側¶
　户出公拊楹而歌(歌以/命姜)侍人賈舉止衆從者而入閉¶
　門(為崔子閉公重言/侍人者别下賈舉)甲興公登臺而請弗許請盟弗¶
　許請自刃于廟弗許皆曰君之臣杼疾病不能聽命¶
　近于公宫(言崔子宮近公宫/或滛者詐稱公)陪臣干掫有淫者不知¶
　二命(干掫行夜言行夜得淫人受崔子命/討之不知他命掫夜戒有所擊也)公踰牆又¶
　射之中股反隊遂弑之賈舉州綽邴師公孫敖封具¶
<pb:KR1e0093_WYG_043-10b>¶
　鐸父襄伊僂堙皆死(此非侍人賈舉也八子皆/齊勇力之臣為公所嬖者)祝佗¶
　父祭于髙唐(祝佗父荘公之/嬖髙唐齊别廟)至復命不說弁而死于¶
　崔氏(爵弁/祭服)申蒯侍漁者(侍漁監取/魚之官)退謂其宰曰爾以¶
　帑免我将死其宰曰免是反子之義也與之皆死崔¶
　氏殺鬷蔑于平隂(鬷蔑平隂大夫公外嬖傳言荘公/所養非國士故其死難皆寵嬖之)¶
　(人/)晏子立于崔氏之門外(晏子平仲/聞難而来)其人曰死乎曰¶
　獨吾君也乎哉吾死也曰行乎曰吾罪也乎哉吾亡¶
　也曰歸乎曰君死安歸君民者豈以陵民社稷是主¶
<pb:KR1e0093_WYG_043-11a>¶
　臣君者豈為其口實社稷是養(口實禄/養也)故君為社稷¶
　死則死之為社稷亡則亡之若為己死而為己亡非¶
　其私暱誰敢任之且人有君而弑之吾焉得死之而¶
　焉得亡之将庸何歸(将用死亡之/義何所歸趣)門啓而入枕尸股¶
　而哭(以公尸/枕己股)興三踊而出人謂崔子必殺之崔子曰¶
　民之望也舍之得民盧蒲癸奔晉王何奔莒(二子荘/公黨為)¶
　(二十八年殺/慶舍張本)叔孫宣伯之在齊也(宣伯魯叔孫僑如/成十六年奔齊)¶
　叔孫還納其女于靈公嬖生景公(還齊羣公子納/宣伯女于靈公)丁¶
<pb:KR1e0093_WYG_043-11b>¶
　丑崔杼立而相之慶封為左相盟國人于大宮(大宫/大公)¶
　(廟/)曰所不與崔慶者晏子仰天歎曰嬰所不唯忠于¶
　君利社稷者是與有如上帝乃歃(盟書云所不與崔/慶者有如上帝讀)¶
　(書未終晏子抄答/易其辭因自歃)辛巳公與大夫及莒子盟(莒子朝/齊遇崔)¶
　(杼作亂未去故/復與景公盟)大史書曰崔杼弑其君崔子殺之其¶
　弟嗣書而死者二人其弟又書乃舍之南史氏聞大¶
　史盡死執簡以往聞既書矣乃還(南史氏齊史之在/外者𫝊言齊有直)¶
　(史崔杼之/罪所以聞)閭丘嬰以帷縛其妻而載之與申鮮虞乘¶
<pb:KR1e0093_WYG_043-12a>¶
　而出(二子荘/公近臣)鮮虞推而下之(下嬰/妻也)曰君昏不能匡危¶
　不能救死不能死而知匿其暱(匿蔵也/暱親也)其誰納之行¶
　及弇中(弇中/狹道)將舍嬰曰崔慶其追我鮮虞曰一與一¶
　誰能懼我(言道狹衆/無所用)遂舍枕轡而寝(恐失/馬也)食馬而食¶
　駕而行出弇中謂嬰曰速驅之崔慶之衆不可當也¶
　(道廣衆/得用故)遂来奔崔氏側荘公于北郭(側&KR0287;埋之/不殯于廟)丁亥¶
　葬諸士孫之里(士孫人姓因名里死十/三日便葬不待五月)四翣(䘮車之/飾諸侯)¶
　(六/翣)不蹕(蹕止/行人)下車七乘不以兵甲(下車送䘮之車齊/舊依上公禮九乘)¶
<pb:KR1e0093_WYG_043-12b>¶
　(又有甲兵/今皆降損)¶
　(穀梁/傳)荘公失言淫于崔氏(放言将淫崔/氏為此見弑)¶
　　齊荘公之難賈舉州綽等十人皆死之而不得以¶
　　死節稱盖平日從君於昏以致亂亡雖殺身不足¶
　　以償其責也使其中有守義執節之臣將以死諫¶
　　豈肯相隨入崔氏之宮耶但晏嬰號為賢者平時¶
　　知君之必陷於亂亡而不能諫一旦有事則假社¶
　　稷為重以自明其不必死使後世貪生忘義者得¶
<pb:KR1e0093_WYG_043-13a>¶
　　以藉口而先儒或是其言亦習焉而未之察耳¶
公㑹晉侯宋公衞侯鄭伯曹伯莒子邾子滕子薛伯把¶
伯小邾子于夷儀¶
　(左/傳)晉侯濟自泮(泮杜/注闕)㑹于夷儀伐齊以報朝歌之役¶
　(朝歌役在/二十三年)齊人以荘公說使隰鉏請成慶封如師(鉏/隰)¶
　(朋之曽孫慶封獨使于/晉不通諸侯故不書)男女以班賂晉侯以宗器樂¶
　器自六正五吏三十帥三軍之大夫百官之正長師¶
　旅及處守者皆有賂(六正三軍之六卿五吏文職三/十帥武職皆軍卿之屬官百官)¶
<pb:KR1e0093_WYG_043-13b>¶
　(正長羣有司師旅小将/帥處守守國者賂財賄)晉侯許之使叔向告于諸侯¶
　公使子服恵伯對曰君舍有罪以靖小國君之恵也¶
　寡君聞命矣¶
　　晉㑹諸侯于夷儀本謀伐齊以報朝歌之役崔杼¶
　　弑君本以私忿㑹諸侯之伐遂以荘公之弑自解¶
　　夫荘公既死則齊可不伐而崔杼覆載不容之惡¶
　　不可不討使晉能申明大義命齊人及崔氏之宗¶
　　黨皆安堵而獨有討於杼躬率諸侯進薄於城下¶
<pb:KR1e0093_WYG_043-14a>¶
　　齊之臣庶服義懐徳各有奮心杼之力能獨抗乎¶
　　誅其賊置其君以定其國則晉之六卿魯之三桓¶
　　皆有戢志矣不知出此而以賂罷兵此晉覇所以¶
　　遂衰而終以自敝與¶
　(附錄/左傳)晉侯使魏舒宛沒逆衞侯(衞獻公以十/四年奔齊)将使衞¶
　與之夷儀崔子止其帑以求五鹿(崔杼欲得衞之五/鹿故留衞侯妻子)¶
　(于齊以/質之)¶
六月壬子鄭公孫舍之帥師入陳¶
<pb:KR1e0093_WYG_043-14b>¶
　(左/傳)初陳侯㑹楚子伐鄭(在前/年)當陳隧者井堙木刋(隧/徑)¶
　(也堙塞也/刋除也)鄭人怨之六月鄭子展子產帥車七百乘¶
　伐陳宵突陳城(突穿/也)遂入之陳侯扶其太子偃師奔¶
　墓(欲逃/冡閒)遇司馬桓子(陳之/司馬)曰載余曰将廵城(不欲載/公以廵)¶
　(城/辭)遇賈獲(賈獲陳/大夫)載其母妻下之而授公車公曰舍¶
　而母辭曰不祥(雖急猶不欲/男女無别)與其婁扶其母以奔墓¶
　亦免子展命師無入公官與子產親御諸門(欲服之/而已故)¶
　(禁侵/掠)陳侯使司馬桓子賂以宗器陳侯免擁社(免䘮/服擁)¶
<pb:KR1e0093_WYG_043-15a>¶
　(社抱社/主示服)使其衆男女别而纍以待于朝(纍自囚繋/以待命)子¶
　展執縶而見(縶馬/繮)再拜稽首承飲而進獻(示不失/臣敬)子¶
　美入數俘而出(子美子產也但數其/所獲人數不将以歸)祝祓社司徒致¶
　民司馬致節司空致地乃還(祓除也節兵符陳亂故/正其衆官修其所職以)¶
　(安定/之)¶
　　去秋夷儀之㑹楚合陳蔡許伐鄭是年復㑹夷儀¶
　　鄭慮楚復来先帥師入陳以奪其心鄭以蕞爾國¶
　　當南北之衝晉楚之師更至疊出自子產得政不¶
<pb:KR1e0093_WYG_043-15b>¶
　　獨修辭執禮足以服彊大而軍政之修守不可拔¶
　　攻則必克以是知立國貴自彊也¶
秋八月己巳諸侯同盟于重丘(重丘杜注齊地寰宇記/&KR0643;城縣東北有重丘&KR0643;)¶
　(城今山東/東昌府治)¶
　(左/傳)秋七月己巳(己巳七月十二/日經書八月誤)同盟于重丘齊成故¶
　也¶
　　夷儀之㑹不書伐以齊逆服兵不加也杜氏預謂¶
　　伐齊而書同盟以明齊亦同盟非也使齊果同盟¶
<pb:KR1e0093_WYG_043-16a>¶
　　當特書諸侯及齊某盟以著其失賊列姦之罪矣¶
　　據經㑹不書伐而同盟書諸侯乃中有閒事之恒¶
　　辭盖晉既許齊成齊亂未定崔杼既不敢自行又¶
　　懼他人見諸侯而生異議實未嘗使人出受盟耳¶
　(附録/左傳)趙文子為政(趙武代/范匄)令薄諸侯之幣而重其禮¶
　穆叔見之謂穆叔曰自今以往兵其少弭矣(弭止/也)齊¶
　崔慶新得政将求善于諸侯武也知楚令尹(令尹/屈建)若¶
　敬行其禮道之以文辭以靖諸侯兵可以弭(為二十/七年晉)¶
<pb:KR1e0093_WYG_043-16b>¶
　(楚盟于/宋傳)¶
公至自㑹¶
衞侯入于夷儀¶
　(左/傳)衞獻公入于夷儀¶
　(公羊/傳)陳儀者何衞之邑也曷為不言入于衞諼君以¶
　弑也(諼詐也時衞侯為剽所逐不能自復詐言願/居是邑為剽臣然後伺候閒隙使甯喜弑之)¶
　　衞侯之入夷儀與鄭伯突同而或名或不名者鄭¶
　　伯奪正以立國人君之諸侯助之不知其義不可¶
<pb:KR1e0093_WYG_043-17a>¶
　　以有國也故特書其名以絶之若衎之出奔雖不¶
　　為無罪而非突比故止書其爵此輕重之權衡也¶
楚屈建帥師滅舒鳩¶
　(左/傳)楚薳子馮卒屈建為令尹(屈建/子木)屈蕩為莫敖(代屈/建)¶
　舒鳩人卒叛(前年辭/不叛)楚令尹子木伐之及離城(杜注/舒鳩)¶
　(城/)吴人救之子木遽以右師先(先至/舒鳩)子彊息桓子㨗¶
　子駢子盂帥左師以退(五人不及子木/與吴相遇而退)吴人居其閒¶
　七日(居楚兩/軍之閒)子彊曰久將墊隘隘乃禽也(墊隘慮/水雨)不¶
<pb:KR1e0093_WYG_043-17b>¶
　如速戰請以其私卒誘之簡師陳以待我(簡閱精兵/駐後為陳)¶
　我克則進奔則亦視之乃可以免不然必為吴禽從¶
　之五人以其私卒先撃吴師吴師奔登山以望見楚¶
　師不繼復逐之傅諸其軍(吴還逐五子/至其本軍)簡師㑹之吴¶
　師大敗遂圍舒鳩舒鳩潰八月楚滅舒鳩¶
　　晉霸既衰楚勢益彊諸侯畏之故滅國書大夫之¶
　　名氏自是凡大夫帥師滅國皆以名見而不復書¶
　　人矣滅國不書大夫者吴也其威猶未盛於中夏¶
<pb:KR1e0093_WYG_043-18a>¶
　　也¶
冬鄭公孫夏帥師伐陳(夏公羊/作蠆)¶
　(左/傳)鄭子產獻㨗于晉(獻入陳/之功)戎服将事晉人問陳之¶
　罪對曰昔虞閼父為周陶正以服事我先王(閼父舜/之後當)¶
　(周之興閼父/為武王陶正)我先王賴其利器用也與其神明之後¶
　也(舜聖故謂/之神明)庸以元女大姬配胡公(庸用也元女武/王之長女胡公)¶
　(閼父之/子滿也)而封諸陳以備三恪(周封夏殷後又封舜/後謂之三恪示敬也)則¶
　我周之自出至于今是賴桓公之亂蔡人欲立其出¶
<pb:KR1e0093_WYG_043-18b>¶
　(陳桓公鮑卒陳亂事在魯/桓五年蔡出桓公子厲公)我先君荘公奉五父而立¶
　之(五父佗桓公弟殺大子免/而代之鄭荘公因定其位)蔡人殺之我又與蔡人¶
　奉戴厲公至于荘宣皆我之自立(陳荘公宣公/皆厲公子)夏氏¶
　之亂成公播蕩又我之自入君所知也(宣公十一年/陳夏徵舒弑)¶
　(靈公靈公之子成公/奔晉自晉因鄭而入)今陳忘周之大徳蔑我大恵棄¶
　我姻親介恃楚衆以馮陵我敝邑不可億逞(億度也/逞盡也)¶
　我是以有往年之告(謂鄭伯稽首/告晉請伐陳)未獲成命則有我¶
　東門之役(前年陳從楚/伐鄭東門)當陳隧者井堙木刋敝邑大¶
<pb:KR1e0093_WYG_043-19a>¶
　懼不競而恥大姬天誘其衷啓敝邑心陳知其罪授¶
　手于我用敢獻功晉人曰何故侵小對曰先王之命¶
　唯罪所在各致其辟且昔天子之地一圻(方千/里)列國¶
　一同(方百/里)自是以衰(衰差/降)今大國多數圻矣若無侵¶
　小何以至焉晉人曰何故戎服對曰我先君武荘為¶
　平桓卿士(鄭武公荘公為周/平王桓王卿士)城濮之役文公布命曰¶
　(晉文/公)各復舊職命我文公戎服輔王以受楚㨗不敢¶
　廢王命故也士荘伯不能詰(士荘伯/士弱也)復于趙文子文¶
<pb:KR1e0093_WYG_043-19b>¶
　子曰其辭順犯順不祥乃受之冬十月子展相鄭伯¶
　如晉拜陳之功(謝晉受/其功)子西復伐陳陳及鄭平仲尼¶
　曰志有之(志古/書)言以足志文以足言(足猶/成也)不言誰知¶
　其志言之無文行而不逺晉為伯鄭入陳非文辭不¶
　為功慎辭哉¶
　　鄭再伐陳取成而還陳不能報楚不敢問以子產¶
　　方明其政刑衆知鄭之不可侮也¶
　(附録/左傳)楚蒍掩為司馬(蒍子馮/之子)子木使庀賦(庀/治)數甲兵¶
<pb:KR1e0093_WYG_043-20a>¶
　(數/閱)甲午蒍掩書土田(書土地/之所宜)度山林(量度山林之/材以供國用)鳩¶
　藪澤(鳩聚也聚成藪澤使民不/得焚燎以備田獵之處)辨京陵(辨别也絶髙/曰京大阜曰)¶
　(陵别之以為/冢墓之地)表淳鹵(淳鹵埆薄之地/表異輕其賦税)數疆潦(疆界有/流潦者)¶
　(計數減/其租入)䂓偃豬(偃豬下濕之地規/度其受水多少)町原防(廣平曰原/防隄也隄)¶
　(防閒地不得方正如/井田别為小頃町)牧隰皋(隰皋水崖下濕/為芻牧之地)井衍沃¶
　(衍沃平美之地/則制以為井田)量入修賦(量九土之所入/而治理其賦税)賦車籍馬¶
　(籍疏其毛色嵗/齒以備軍用)賦車兵徒卒甲楯之數(車兵甲士數/器仗有常數)¶
　既成以授子木禮也(得治國之禮𫝊/言楚之所以興)¶
<pb:KR1e0093_WYG_043-20b>¶
十有二月吴子遏伐楚門于巢卒(遏公羊穀/梁作謁)¶
　(左/傳)十二月吴子諸樊伐楚以報舟師之役(舟師在二/十四年)¶
　門于巢(攻巢/門)巢牛臣曰(牛臣/巢人)吴王勇而輕若啓之(啓/開)¶
　(門/也)将親門我獲射之必殪是君也死疆其少安從之¶
　吴子門焉牛臣隠于短牆以射之卒¶
　(公羊/傳)門于巢卒者何入門乎巢而卒也入門乎巢而¶
　卒者何入巢之門而卒也吴子謁何以名傷而反未¶
　至乎舍而卒也¶
<pb:KR1e0093_WYG_043-21a>¶
　(穀梁/傳)以伐楚之事門于巢卒也(因伐楚/而經巢)于巢者外乎¶
　楚也(言于巢則/不在楚)門于巢乃伐楚也(先攻巢乃/可伐楚)諸侯不¶
　生名取卒之名加之伐楚之上者見以伐楚卒也其¶
　見以伐楚卒何也古者大國過小邑小邑必飾城而¶
　請罪禮也(飾城者修守備請罪/問所以致師之意)吴子謁伐楚至巢入¶
　其門門人射吴子有矢創反舍而卒古者雖有文事¶
　必有武備非巢之不飾城而請罪非吴子之自輕也¶
　(非責兩/譏之也)¶
<pb:KR1e0093_WYG_043-21b>¶
　　舉卒之名加於伐楚之上與七年鄭伯髠頑如㑹¶
　　卒于鄵同義皆以便文耳門于巢謂攻其城而門¶
　　焉見遏之死於兵也若暴疾過巢門而卒則當書¶
　　卒于巢¶
　(附錄/左傳)楚子以滅舒鳩賞子木辭曰先大夫蒍子之功¶
　也以與蒍掩(往年楚子将伐舒鳩蒍子/馮請退師以湏其叛故)　晉程鄭卒¶
　子產始知然明(前年然明謂程鄭将/死今如其言故知之)問為政焉對曰¶
　視民如子見不仁者誅之如鷹鸇之逐鳥雀也子產¶
<pb:KR1e0093_WYG_043-22a>¶
　　喜以語子大叔且曰他日吾見蔑之靣而已(蔑然/明名)今¶
　　吾見其心矣子大叔問政于子產子產曰政如農功¶
　　日夜思之思其始而成其終朝夕而行之行無越思¶
　　如農之有畔其過鮮矣　衞獻公自夷儀使與甯喜¶
　　言(求復/國也)甯喜許之大叔文子聞之(大叔/儀)曰烏乎詩所¶
　　謂我躬不説皇恤我後者甯子可謂不恤其後矣(詩/小)¶
　　(雅謂甯子必身受/禍不得恤其後也)将可乎哉殆必不可君子之行思¶
　　其終也思其復也書曰慎始而敬終終以不困(周書/蔡仲)¶
<pb:KR1e0093_WYG_043-22b>¶
　　(之/命)詩曰夙夜匪解以事一人今甯子視君不如奕棋¶
　　其何以免乎奕者舉棋不定不勝其耦(耦對/敵也)而况置¶
　　君而弗定乎必不免矣九世之卿族一舉而滅之可¶
　　哀也哉(甯氏出自衞武公及喜九世也明年/衞獻公歸國二十七年果殺甯喜)　㑹于¶
　　夷儀之嵗齊人城郟(在二十四年不直言㑹夷/儀者别二十五年夷儀㑹)其五¶
　　月秦晉為成(自十四年十三國/伐秦至是始平)晉韓起如秦涖盟秦¶
　　伯車如晉涖盟(伯車秦伯/之弟鍼也)成而不結(𫝊為後年/修成起本)¶
日講春秋解義卷四十三¶
