# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:34.493597
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷十六
<pb:KR1e0093_WYG_016-1a>¶
　欽定四庫全書¶
日講春秋解義卷十六¶
　　僖公¶
　五年春¶
　　(附錄/左傳)五年春王正月辛亥朔日南至(周正月今十一/月冬至之日日)¶
　　(南/極)公既視朔遂登觀臺以望而書禮也(視朔親告朔/也觀臺臺上)¶
　　(構屋可以/遘觀者也)凡分至啓閉必書雲物(分春秋分也至冬/夏至也啓立春立)¶
　　(夏閉立秋立冬雲物氣色災變也𫝊/重申周典不言公者日官掌其職)為備故也(素察/妖祥)¶
<pb:KR1e0093_WYG_016-1b>¶
　　(逆為/之備)¶
　晉侯殺其世子申生¶
　　(左/傳)晉侯使以殺大子申生之故来告(釋經必/告乃書)初晉侯¶
　　使士蒍為二公子築蒲與屈不慎寘薪焉(不謹慎所/為多寘薪)¶
　　(于/中)夷吾訴之公使讓之士蒍稽首而對曰臣聞之無¶
　　喪而慼憂必讎焉(讎猶/對也)無戎而城讎必保焉(保而/守之)寇¶
　　讎之保又何慎焉守官廢命不敬固讎之保不忠失¶
　　忠與敬何以事君詩云懐徳惟寧宗子惟城(詩大雅/懐徳以)¶
<pb:KR1e0093_WYG_016-2a>¶
　(安則宗子/之固若城)君其修徳而固宗子何城如之三年將尋¶
　師焉焉用慎(尋用/也)退而賦曰狐裘尨茸一國三公吾¶
　誰適從(士蒍自作詩也尨茸亂貌公與二公子為三/言城不堅則為公子所訴為公所讓堅之則)¶
　(為固讎不忠無以/事君故不知所從)及難公使寺人披伐蒲重耳曰君¶
　父之命不校乃徇曰校者吾讎也踰垣而走披斬其¶
　袪(袪袂/也)遂出奔翟¶
　(公羊/傳)曷為直稱晉侯以殺殺世子母弟直稱君者甚¶
　之也¶
<pb:KR1e0093_WYG_016-2b>¶
　(穀梁/傳)目晉侯斥殺惡晉侯也(斥指/斥)¶
　　申生自殺而斥言晉侯何也春秋之法有䜛而不¶
　　見則其君之罪也故申生以驪姬之譖自殺宋痤¶
　　以伊戾之譖自殺皆直稱君殺端本清源以為後¶
　　戒也僖十六年鄭伯殺其世子華殺得其罪故不¶
　　書¶
杞伯姬来朝其子¶
　(公羊/傳)其言来朝其子何内辭也與其子俱来朝也¶
<pb:KR1e0093_WYG_016-3a>¶
　(穀梁/傳)婦人既嫁不踰竟踰竟非正也諸侯相見曰朝¶
　伯姬為志乎朝其子也伯姬為志乎朝其子則是杞¶
　伯失夫之道矣諸侯相見曰朝以待人父之道待人¶
　之子非正也故曰杞伯姬来朝其子參譏也(參譏謂/伯姬杞)¶
　(伯魯/侯也)¶
　　伯姬歸杞十三年耳其子必㓜而以之来朝者盖¶
　　是年杞恵公卒疑方有疾伯姬以子為魯之甥故¶
　　㩦之至魯令攝父行朝禮以豫託於魯也先王之¶
<pb:KR1e0093_WYG_016-3b>¶
　　制童子侯不朝况諸侯之子㓜而未誓於天子者¶
　　乎伯姬失婦道杞伯失夫道魯公失主道皆非也¶
　　故穀梁子曰參譏也¶
夏公孫兹如牟¶
　(左/傳)夏公孫兹如牟娶焉(因聘而娶故/𫝊實其事)¶
　　凡内朝聘皆曰如牟小國也桓十五年邾人牟人¶
　　葛人来朝自是邦交之禮無聞焉𫝊言兹因聘而¶
　　娶經不書常事故也先儒謂罪其託君命以遂其¶
<pb:KR1e0093_WYG_016-4a>¶
　　私非也韓侯因覲而娶事列大雅則無悖於禮可¶
　　知矣果罪之也則當眀著其事今見於經者乃内¶
　　大夫出聘之常詞而不書其娶何由知其託君命¶
　　以遂私哉¶
公及齊侯宋公陳侯衛侯鄭伯許男曹伯㑹王世子于¶
首止(首止公羊穀梁俱作首戴後同杜/注衛地陳留襄邑縣東南有首鄉)¶
　(左/傳)㑹于首止㑹王大子鄭謀寧周也(恵王以恵后故/將廢大子鄭而)¶
　(立王子帯故齊桓帥諸/侯㑹王大子以定其位)¶
<pb:KR1e0093_WYG_016-4b>¶
　(公羊/傳)曷為殊㑹王世子世子貴也世子猶世世子也¶
　(解貴意也言/當世父位)¶
　(穀梁/専)及以㑹尊之也何尊焉王世子云者唯王之貳¶
　也云可以重之存焉尊之也(言使天下曉然知其為/至尊之儲貳至重所在)¶
　(非人/臣比)何重焉天子世子世天下也¶
　　王世子不得與諸侯列序也故特書及以㑹若曰¶
　　王世子在是而諸侯咸往㑹焉示不可得而抗也¶
　　葵丘之㑹宰周公序諸侯之上與盟洮之王人同¶
<pb:KR1e0093_WYG_016-5a>¶
　　例而不得與王世子之殊㑹同文者以世子之尊¶
　　非宰臣比也不書㑹齊侯者齊侯不敢為㑹主也¶
　(附録/左傳)陳轅宣仲怨鄭申侯之反已于召陵(宣仲轅/濤塗)故¶
　勸之城其賜邑(齊桓所/賜虎牢)曰美城之大名也子孫不忘¶
　吾助子請乃為之請于諸侯而城之美(樓櫓之/備畢設)遂譖¶
　諸鄭伯曰美城其賜邑將以叛也申侯由是得罪(為/七)¶
　(年鄭殺/申侯𫝊)¶
秋八月諸侯&KR0576;于首止¶
<pb:KR1e0093_WYG_016-5b>¶
　(左/傳)秋諸侯&KR0576;¶
　(公羊/傳)諸侯何以不序一事而再見者前目而後凡也¶
　(穀梁/傳)無中事而復舉諸侯何也尊王世子而不敢與¶
　&KR0576;也尊則其不敢與盟何也盟者不相信也故謹信¶
　也不敢以所不信而加之尊者桓諸侯也不能朝天¶
　子是不臣也王世子子也塊然受諸侯之尊已而立¶
　乎其位(塊然安/然也)是不子也桓不臣王世子不子則其¶
　所善焉何也是則變之正也天子微諸侯不享覲桓¶
<pb:KR1e0093_WYG_016-6a>¶
　控大國扶小國統諸侯不能以朝天子亦不敢致天¶
　王尊王世子于首戴乃所以尊天王之命也世子含¶
　王命㑹齊桓亦所以尊天王之命也世子受之可乎¶
　是亦變之正也天子微諸侯不享覲世子受諸侯之¶
　尊已而天王尊矣世子受之可也¶
　　無中事而復舉諸侯眀王世子不與盟也盟者不¶
　　相信也不敢以所不信而加之尊者桓公之謹於¶
　　禮也春秋常法㑹盟同地不再書其地此㑹盟同¶
<pb:KR1e0093_WYG_016-6b>¶
　　地而再言首止者書之重詞之複其中必有大美¶
　　惡焉首止之盟美之大者也王將以愛易世子桓¶
　　公控大國扶小國㑹于首止同心翊戴尊王世子¶
　　而不敢與盟顯眀大義潛革姦萌一舉而父子君¶
　　臣之道皆得焉一匡之烈莫大於此春秋所以特¶
　　文以著其美也¶
鄭伯逃歸不盟¶
　(左/傳)王使周公召鄭伯曰吾撫女以從楚輔之以晉可¶
<pb:KR1e0093_WYG_016-7a>¶
　以少安(周公宰孔王恨齊桓定大子之位故召鄭/伯使叛齊也晉楚不服于齊故以鎮安鄭)鄭¶
　伯喜于王命而懼其不朝于齊也故逃歸不&KR0576;孔叔¶
　止之曰國君不可以輕輕則失親失親患必至病而¶
　乞盟所䘮多矣君必悔之弗聽逃其師而歸¶
　(公羊/傳)其言逃歸不盟者何不可使盟也(時鄭伯内欲/與楚外依古)¶
　(不盟為解安居㑹上不肯/從桓公盟故後言不盟)不可使盟則其言逃歸何¶
　魯子曰盖不以寡犯衆也¶
　(穀梁/傳)以其去諸侯故逃之也¶
<pb:KR1e0093_WYG_016-7b>¶
　　鄭伯書逃賤之也國君而匹夫行故惡之或曰召¶
　　鄭伯以從楚王命也何惡乎鄭伯春秋以大義正¶
　　天下謀定世子天下之公也召鄭從楚恵王之私¶
　　也君能制命曰義臣能守命曰信制命非義而守¶
　　之非所謂信也故春秋深罪鄭伯以示為人臣子¶
　　遭變事而不知其權者¶
楚人滅弦弦子奔黄(弦杜注弦國在弋陽[車*犬]縣東南今/河南光州西南有弦城湖廣蘄水)¶
　(縣有[車*犬]縣故城皆魏晉時/弋陽郡境此楚滅國之始)¶
<pb:KR1e0093_WYG_016-8a>¶
　(左/傳)楚鬭穀於菟滅弦弦子奔黄于是江黄道柏方睦¶
　于齊皆弦姻也(道杜注道國在汝南安陽縣案安陽/漢志作陽安應劭曰陽安縣有道亭)¶
　(今河南磪山縣東北有陽安故城其南即道國也柏/杜注國名汝南西平縣有柏亭今縣屬河南汝寧府)¶
　(亭在/縣西)弦子恃之而不事楚又不設備故亡¶
　(穀梁/傳)弦國也其不日微國也¶
　　弦子書奔不服於楚也不書名有興復之望焉其¶
　　位盖未絶也弦以恃齊不設備而亡桓不能救此¶
　　楚人所以無忌馴至於伐黄滅江而為桓公霸業¶
<pb:KR1e0093_WYG_016-8b>¶
　　之累與¶
九月戊申朔日有食之¶
冬晉人執虞公¶
　(左/傳)晉侯復假道于虞以伐虢宫之竒諫曰虢虞之表¶
　也虢亡虞必從之晉不可啓寇不可翫一之為甚其¶
　可再乎(為二年假晉/道滅下陽)諺所謂輔車相依脣亡齒寒者¶
　其虞虢之謂也(輔頬輔車牙車輔為外/表車是内骨故云相依)公曰晉吾宗¶
　也豈害我哉對曰大伯虞仲大王之昭也大伯不從¶
<pb:KR1e0093_WYG_016-9a>¶
　是以不嗣(大伯虞仲皆大王之子不從父命讓國/適吳仲雍支子别封西吳虞公其後也)虢¶
　仲虢叔王季之穆也(王季大伯虞仲母弟虢仲虢叔/王季之子文王之母弟也仲叔)¶
　(皆虢/君名)為文王卿士勲在王室蔵于盟府(盟府司/盟之官)將虢¶
　是滅何愛于虞且虞能親于桓莊乎其愛之也桓莊¶
　之族何罪而以為戮不唯偪乎(桓叔之族從祖昆弟/也莊伯之族從父昆)¶
　(弟也獻公患其偪盡殺/之事在莊二十五年)親以寵偪猶尚害之况以國¶
　乎公曰吾享祀豐絜神必據我(據猶/安也)對曰臣聞之鬼¶
　神非人實親惟徳是依故周書曰皇天無親惟徳是¶
<pb:KR1e0093_WYG_016-9b>¶
　輔又曰黍稷非馨眀徳惟馨又曰民不易物惟徳繄¶
　物(皇天無親惟徳是輔蔡仲之命文也黍稷非馨眀/徳惟馨君陳文也民不易物惟徳繄物旅獒文也)¶
　(繄書作其言黍稷牲玉無徳則不/見饗有徳則見饗物一而異用也)如是則非徳民不¶
　和神不享矣神所馮依將在徳矣若晉取虞而眀徳¶
　以薦馨香神其吐之乎弗聽許晉使宫之竒以其族¶
　行曰虞不臘矣(臘嵗終祭/衆神之名)在此行也晉不更舉矣八¶
　月甲午晉侯圍上陽(上陽杜注虢國都/在𢎞農陕縣東南)問于卜偃曰¶
　吾其濟乎對曰克之公曰何時對曰童謡云丙之晨¶
<pb:KR1e0093_WYG_016-10a>¶
　龍尾伏辰(龍尾尾星也日月之㑹曰/辰日在尾故尾星伏不見)均服振振取虢¶
　之旂(戎事上下同服振振/盛貌旂軍之旌旗)鶉之賁賁天䇿焞焞火中¶
　成軍虢公其奔(鶉鶉火星也賁賁鳥星之體也天䇿/傅説星時近日星㣲焞焞無光耀也)¶
　(言丙子平旦鶉火中軍事有/成功也此已上皆童謡言也)其九月十月之交乎(以/星)¶
　(驗推之知九月十月之交謂/夏九月十月也交晦朔交㑹)丙子旦日在尾月在䇿¶
　(是夜日月合朔于尾月/行疾故至旦而過在䇿)鶉火中必是時也冬十二月¶
　丙子朔晉滅虢虢公醜奔亰師(周十二月/夏之十月)師還館于¶
　虞遂襲虞滅之執虞公及其大夫井伯以媵秦穆姬¶
<pb:KR1e0093_WYG_016-10b>¶
　(秦穆姬晉獻公女送/女曰媵以屈辱之)而修虞祀(虞所/命祀)且歸其職貢于¶
　王故書曰晉人執虞公罪虞且言易也¶
　(公羊/傳)虞已滅矣其言執之何不與滅也曷為不與滅¶
　滅者亡國之善辭也滅者上下之同力者也¶
　(穀梁/傳)執不言所于地緼于晉也(時虞已包裹屬于晉/故雖在虞執而不書)¶
　(其/處)其曰公何也猶曰其下執之之辭其猶下執之之¶
　辭何也晉命行乎虞民矣虞虢之相救非相為賜也¶
　今日亡虢而眀日亡虞矣¶
<pb:KR1e0093_WYG_016-11a>¶
　　虞虢之滅不見於經故三𫝊各為之説然舊史從¶
　　赴告𫝊曰雖及滅國滅不告敗勝不告克不書于¶
　　䇿舊史所不書孔子不得而益也虞虢之滅盖晉¶
　　人修其祀而不以滅告而所告獨執虞公故舊史¶
　　所書孔子無以易耳¶
六年春王正月¶
　(附録/左傳)六年春晉侯使賈華伐屈夷吾不能守盟而行¶
　(賈莘晉大夫非不欲校力/不能守言不如重耳之賢)將奔狄郤芮曰後出同走¶
<pb:KR1e0093_WYG_016-11b>¶
　罪也(嫌與重耳同/謀而相隨)不如之梁梁近秦而幸焉乃之梁¶
　(以梁為秦所親韋秦既大國/且穆姬在焉故欲因以求入)¶
夏公㑹齊侯宋公陳侯衛侯曹伯伐鄭圍新城(新城杜/注鄭新)¶
　(密滎陽密縣今河南/密縣東南有故密城)¶
　(左/傳)夏諸侯伐鄭以其逃首止之盟故也圍新密鄭所¶
　以不時城也(密邑名鄭人所新築者不/時城解經言新城之意)¶
　(公羊/傳)邑不言圍此其言圍何强也¶
　(穀梁/傳)伐國不言圍邑此其言圍何也病鄭也著鄭伯¶
<pb:KR1e0093_WYG_016-12a>¶
　之罪也¶
秋楚人圍許諸侯遂救許¶
　(左/傳)秋楚子圍許以救鄭諸侯救許乃還　冬蔡穆侯¶
　將許僖公以見楚子于武城(楚子退舍武城猶有忿/志而諸侯各罷兵故蔡)¶
　(將許君歸楚武城杜注/楚地在南陽宛縣北)許男面縛銜璧大夫衰絰士¶
　輿櫬(縛手于後惟見其面以璧為贄手/縛故銜之櫬棺也將受死故衰絰)楚子問諸逢¶
　伯(逢伯楚/大夫)對曰昔武王克殷微子啓如是(㣲子啓/紂庶兄)武¶
　王親釋其縛受其璧而祓之(祓除凶/之禮)焚其櫬禮而命¶
<pb:KR1e0093_WYG_016-12b>¶
　之使復其所楚子從之¶
　(穀梁/傳)善救許也¶
冬公至自伐鄭¶
　(穀梁/傳)其不以救許致何也大伐鄭也¶
　　齊桓之伐鄭討其逃首止之盟也故書伐書圍乃¶
　　以見鄭之不服罪而諸侯無譏焉楚人圍許以救¶
　　鄭與晉陽處父伐楚以救江同不書楚人救鄭而¶
　　書諸侯之救許則楚罪眀矣凡書救皆善之也書¶
<pb:KR1e0093_WYG_016-13a>¶
　　遂救善之尤也救許乃繼事魯公㑹師本以伐鄭¶
　　告廟故歸仍以伐鄭致也¶
七年春齊人伐鄭¶
　(左/傳)七年春齊人伐鄭孔叔言于鄭伯曰諺有之曰心¶
　則不競何憚于病(競强也/憚難也)既不能强又不能弱所以¶
　斃也國危矣請下齊以救國公曰吾知其所由来矣¶
　姑少待我(欲以申/侯説)對曰朝不及夕何以待君¶
　　鄭人逃義甘心即楚新城之役猶未悔禍齊為是¶
<pb:KR1e0093_WYG_016-13b>¶
　　復治之則罪在鄭也其稱人將卑師少也¶
夏小邾子来朝(公羊作小邾婁子後同小邾杜注邾之/别封宋忠曰邾顔别封小子肥于郳為)¶
　(小邾子今山東滕縣嶧縣並有郳城樂史云郳城在/承縣文獻通考云郳城今沂州嶧即古承地屬沂州)¶
　(據此二説則/在嶧者為近)¶
　　郳乃邾之别封齊桓請於王而進之命為小邾子¶
　　始得王命而来朝杜預以為郳黎来也¶
鄭殺其大夫申侯¶
　(左/傳)夏鄭殺申侯以説于齊且用陳轅濤塗之譖也初¶
<pb:KR1e0093_WYG_016-14a>¶
　申侯申出也有寵于楚文王文王將死與之璧使行¶
　曰惟我知女女専利而不厭予取予求不女疵瑕也¶
　後之人將求多于女(後之人謂嗣君也求/多以禮義大望責之)女必不免¶
　我死女必速行無適小國將不女容焉既葬出奔鄭¶
　又有寵于厲公子文聞其死也曰古人有言曰知臣¶
　莫若君弗可改也已¶
　(公羊/傳)其稱國以殺何稱國以殺者君殺大夫之辭也¶
　(穀梁/傳)稱國以殺大夫殺無罪也¶
<pb:KR1e0093_WYG_016-14b>¶
　　稱國以殺者罪鄭伯也已則逃盟不知自反而内¶
　　忌信䜛委罪執政其刑頗矣然則申侯無罪乎左¶
　　氏載申侯初有寵于楚文王自楚奔鄭則不忘故¶
　　國導鄭從楚理或有之故鄭伯暴其罪以告齊也¶
　　不然齊方受申侯而賜以虎牢鄭乃殺之得罪於¶
　　齊矣何能説於齊乎¶
秋七月公㑹齊侯宋公陳世子款鄭世子華盟于甯母¶
　(甯母穀梁作寧母杜注魯地髙平方與縣東/有泥母亭今山東魚臺縣東穀城鎮即其地)¶
<pb:KR1e0093_WYG_016-15a>¶
　(左/傳)秋盟于甯母謀鄭故也管仲言于齊侯曰臣聞之¶
　招攜以禮(攜離/也)懐遠以徳徳禮不易無人不懐齊侯¶
　修禮于諸侯諸侯官受方物(諸侯官司各于齊受/其方所當貢之物)鄭¶
　伯使大子華聽命于㑹言于齊侯曰洩氏孔氏子人¶
　氏三族實違君命(三族鄭/大夫)若君去之以為成我以鄭¶
　為内臣(以鄭事齊/如封内臣)君亦無所不利焉齊侯將許之管¶
　仲曰君以禮與信屬諸侯而以姦終之無乃不可乎¶
　子父不奸之謂禮守命共時之謂信(守君命/共時事)違此二¶
<pb:KR1e0093_WYG_016-15b>¶
　者姦莫大焉公曰諸侯有討于鄭未捷今茍有釁從¶
　之不亦可乎對曰君若綏之以徳加之以訓辭而帥¶
　諸侯以討鄭鄭將覆亡之不暇豈敢不懼若總其罪¶
　人以臨之(總將領也子華奸/父之命即罪人)鄭有辭矣(以大義/為辭)何懼¶
　且夫合諸侯以崇徳也㑹而列姦何以示後嗣夫諸¶
　侯之㑹其徳刑禮義無國不記記姦之位(位㑹位也/子華為姦)¶
　(人而列在㑹位/將為諸侯所記)君盟替矣(替廢/也)作而不記非盛徳也¶
　(君舉必書雖復齊/史隠諱亦損盛徳)君其勿許鄭必受盟夫子華既為¶
<pb:KR1e0093_WYG_016-16a>¶
　大子而求介于大國以弱其國亦必不免鄭有叔詹¶
　堵叔師叔三良為政未可閒也齊侯辭焉子華由是¶
　得罪于鄭冬鄭伯使請盟于齊(以齊侯不/聽子華故)¶
　(穀梁/傳)衣裳之㑹也¶
　　按周禮大行人侯服甸服男服采服衛服要服各¶
　　有職貢及周之衰諸侯惰慢齊桓為衣裳之㑹總¶
　　率諸侯量其國之大小號令所出之物以貢於天¶
　　子又能納管仲之言却子華之請首止葵丘而外¶
<pb:KR1e0093_WYG_016-16b>¶
　　甯母之盟為盛矣據左氏記姦之位君盟替矣又¶
　　曰齊侯辭焉似子華未與盟而三𫝊經文皆有鄭¶
　　世子華豈齊桓但却子華内臣之請而未嘗拒之¶
　　使不與盟與¶
曹伯班卒(班公羊/作般)¶
公子友如齊¶
　　甫盟甯母而又使季友修聘所以勤伯國之好也¶
冬葬曹昭公¶
<pb:KR1e0093_WYG_016-17a>¶
　(附録/左傳)閏月恵王崩襄王惡大叔帯之難(襄王恵王大/子鄭也大叔)¶
　(帯襄王弟恵王之子也有/寵于恵后恵后欲立之)懼不立不發䘮而告難于¶
　齊(為八年/盟洮𫝊)¶
八年春王正月公㑹王人齊侯宋公衛侯許男曹伯陳¶
世子款盟于洮鄭伯乞盟(陳世子款下公羊有鄭世子/華洮杜注曹地今山東濮州)¶
　(西南有/洮城)¶
　(左/傳)八年春盟于洮謀王室也鄭伯乞盟請服也襄王¶
　定位而後發䘮(王人㑹洮還/而後王定位)¶
<pb:KR1e0093_WYG_016-17b>¶
　(公羊/傳)王人者何㣲者也曷為序乎諸侯之上先王命¶
　也　乞盟者何處其所而請與也其處其所而請與¶
　奈何盖酌之也(酌挹也時鄭伯欲與楚不肯自来盟/處其國遣使挹取其血而請與也)¶
　(穀梁/傳)王人之先諸侯何也貴王命也朝服雖敝必加¶
　于上弁冕雖舊必加于首周室雖衰必先諸侯兵車¶
　之㑹也　以向之逃歸乞之也(向謂五年逃/首戴之盟)乞者重¶
　辭也重是盟也乞者處其所而請與也盖汋之也(汋/血)¶
　(而與/之)¶
<pb:KR1e0093_WYG_016-18a>¶
　　王人㣲者而序乎諸侯之上重王命也王臣與列¶
　　國同盟諸侯之抗也而於是盟則無譏焉盖襄王¶
　　告難于齊本欲藉侯伯之權以鎮撫王室桓公大¶
　　合諸侯同心翊戴而推王人以莅斯盟俾以㣲者¶
　　而列天下公侯之上則子帯之黨不覺震懾而輯¶
　　其邪心矣此桓公之以大義行權而不悖乎經也¶
　　乞者卑遜以屈之詞鄭伯始而逃歸今則乞盟直¶
　　書其事以見其不眀於義而自取愧辱也¶
<pb:KR1e0093_WYG_016-18b>¶
夏狄伐晉¶
　(左/傳)晉里克帥師梁由靡御虢射為右以敗狄于采桑¶
　(𫝊言前年事也采桑杜注平陽北屈縣西南/有采桑津在今山西寧鄉縣西大河津濟處)梁由靡¶
　曰狄無恥從之必大克(不恥走/故可逐)里克曰懼之而已無¶
　速衆狄虢射曰期年狄必至示之弱矣夏狄伐晉報¶
　采桑之役也復期月(明期年/之言騐)¶
　　齊桓嘗存邢衛而不能挫狄師晉恃彊且遠不與¶
　　齊合故狄無所忌而伐之¶
<pb:KR1e0093_WYG_016-19a>¶
秋七月禘于大廟用致夫人¶
　(左/傳)秋禘而致哀姜焉非禮也凡夫人不薨于寢不殯¶
　于廟不赴于同不祔于姑則弗致也¶
　(公羊/傳)用者何用者不宜用也致者何致者不宜致也¶
　禘用致夫人非禮也夫人何以不稱姜氏貶曷為貶¶
　譏以妾為妻也其言以妾為妻奈何盖脅于齊媵女¶
　之先至者也(僖公本聘楚女為嫡齊女為媵/齊先致其女脅僖公使用為嫡)¶
　(穀梁/傳)用者不宜用者也致者不宜致者也言夫人必¶
<pb:KR1e0093_WYG_016-19b>¶
　以其氏姓言夫人而不以氏姓非夫人也立妾之辭¶
　也非正也夫人之我可以不夫人之乎夫人卒葬之¶
　我可以不卒葬之乎(君以為夫人君以夫人之禮卒/葬之不得不以夫人書也成風)¶
　(以文四年薨五年/葬𫝊終説其事)一則以宗廟臨之而後貶焉(臣無/貶君)¶
　(之義故于大廟去夫人/姓氏以眀君之非正)一則以外之弗夫人而見正¶
　焉(秦人来歸僖公成/風之襚不言夫人)¶
　　禮不王不禘故程子以為成王之賜伯禽之受皆¶
　　非也聖人因事而書以見其非禮使於禮無違則¶
<pb:KR1e0093_WYG_016-20a>¶
　　當書大事而不書禘矣致夫人之説三𫝊各異劉¶
　　向祖穀梁而胡氏從之盖成風也致者用夫人之¶
　　禮見於廟而正位號也以私恩崇其母於大廟則¶
　　輕宗廟矣故不稱姓氏以深貶之¶
冬十有二月丁未天王崩¶
　(左/傳)冬王人来告䘮難故也是以緩¶
　(附録/左傳)宋公疾大子兹父固請曰目夷長且仁君其立¶
　之(兹父襄公也目夷/襄公庶兄子魚)公命子魚子魚辭曰能以國讓¶
<pb:KR1e0093_WYG_016-20b>¶
　仁孰大焉臣不及也且又不順遂走而退¶
九年春王正月丁丑宋公御説卒(正月公羊穀梁作三/月御公羊穀梁作禦)¶
　(左/傳)九年春宋桓公卒未葬而襄公㑹諸侯故曰子凡¶
　在喪王曰小童(在䘮未葬也小/童王自稱之辭)公侯曰子¶
　(公羊/傳)何以不書葬為襄公諱也¶
　　不書葬魯不㑹也宋襄方出㑹葵丘葬禮遂簡故¶
　　諸侯亦不遣人往㑹爾公羊以為為襄公諱豈有¶
　　魯史而為宋諱之義乎¶
<pb:KR1e0093_WYG_016-21a>¶
夏公㑹宰周公齊侯宋子衛侯鄭伯許男曹伯于葵丘¶
　(葵丘杜注陳留外黄縣東有葵丘釋/例曰宋地也在今河南考城縣東)¶
　(左/傳)夏㑹于葵丘尋盟且修好禮也王使宰孔賜齊侯¶
　胙(胙祭肉周禮大宗伯以脤膰之禮親兄弟之國則/異姓不合賜也二十四年𫝊曰宋先代之後也于)¶
　(周為客天子有事膰焉是二王之後禮/得賜之今賜齊侯尊之比二王後也)曰天子有事¶
　于文武(有祭/事也)使孔賜伯舅胙(天子謂異姓/諸侯曰伯舅)齊侯將下¶
　拜孔曰且有後命天子使孔曰以伯舅耋老加勞賜¶
　一級無下拜(七十曰耋/級等也)對曰天威不違顔咫尺(言天/鑒察)¶
<pb:KR1e0093_WYG_016-21b>¶
　(不遠威嚴常在顔/面之前八寸曰咫)小白余敢貪天子之命無下拜(小/白)¶
　(齊侯名/余身也)恐隕越于下(隕越顛/墜也)以遺天子羞敢不下拜¶
　下拜登受(自堂下受/胙于堂上)¶
　(公羊/傳)宰周公者何天子之為政者也¶
　(穀梁/傳)天子之宰通于四海(冢宰掌建邦之六典以佐/王治邦國故曰通于四海)¶
　宋其稱子何也未葬之辭也禮柩在堂上孤無外事¶
　今背殯而出㑹以宋子為無哀矣¶
　　宰周公冢宰而兼三公也以冢宰而兼三公其職¶
<pb:KR1e0093_WYG_016-22a>¶
　　任重矣乃與諸侯列序而不得與王世子之殊㑹¶
　　同天澤之義也凡諸侯在䘮而出㑹以䘮服行者¶
　　稱子以吉服行者稱爵宋子與㑹君子以為無哀¶
　　而在齊桓亦為過舉矣¶
秋七月乙酉伯姬卒¶
　(公羊/傳)此未適人何以卒許嫁矣婦人許嫁字而笄之¶
　(昏禮曰女子許嫁/笄而禮之稱字)死則以成人之䘮治之(不以殤/禮降也)¶
　(穀梁/傳)内女也未適人不卒此何以卒也許嫁笄而字¶
<pb:KR1e0093_WYG_016-22b>¶
　之死則以成人之䘮治之(謂許嫁于諸侯尊/同則服大功九月)¶
　　伯姬未嫁何以書卒在禮女子許嫁以成人之䘮¶
　　治之許嫁於諸侯故不以殤禮降也其為諸侯之¶
　　媵與嫁於世子大夫者則不書蕩伯姬子叔姬之¶
　　類是也惟紀叔姬之卒以執節故特書¶
九月戊辰諸侯盟于葵丘¶
　(左/傳)秋齊人盟諸侯于葵丘曰凡我同盟之人既盟之¶
　後言歸于好宰孔先歸遇晉侯曰可無㑹也齊侯不¶
<pb:KR1e0093_WYG_016-23a>¶
　務徳而勤遠略故北伐山戎南伐楚西為此㑹也東¶
　略之不知西則否矣(言或向東必/不能復西略)其在亂乎君務靖¶
　亂無勤于行(在察也㣲戒獻/公言晉將有亂)晉侯乃還¶
　(公羊/傳)桓之盟不日此何以日危之也何危爾貫澤之¶
　㑹桓公有憂中國之心不召而至者江人黄人也葵¶
　丘之㑹桓公震而矜之叛者九國震之者何猶曰振¶
　振然(亢陽/之貌)矜之者何猶曰莫若我也¶
　(穀梁/傳)桓盟不日此何以日美之也為見天子之禁故¶
<pb:KR1e0093_WYG_016-23b>¶
　備之也(令諸侯以天子之/禁故備日美之)葵丘之盟陳牲而不殺讀¶
　書加于牲上壹明天子之禁(壹猶/専也)曰毋雍泉(雍塞也/専水利)¶
　(以障/谷)毋訖糴(訖止也/謂眝粟)毋易樹子(樹子/嫡子)毋以妾為妻毋¶
　使婦人與國事(女正位/于内)¶
　　齊桓尊王之實事於三㑹見之初㑹首止以尊王¶
　　嗣而正大本繼㑹于洮以謀王室而遏亂萌今㑹¶
　　葵丘以眀王禁而垂大法故孟子稱葵丘五命以¶
　　為桓公盛事而春秋再書其地以美之也嗣王初¶
<pb:KR1e0093_WYG_016-24a>¶
　　立羣小尚懐異心而大合諸侯申嚴王禁首以誅¶
　　不孝毋易樹子命焉是以王子帯之黨終桓公之¶
　　世不敢為非也¶
甲子晉侯詭諸卒(甲子公羊作甲戌/詭諸左氏作佹諸)¶
冬晉里克殺其君之子奚齊(殺公羊/作弑)¶
　(左/傳)九月晉獻公卒里克㔻鄭欲納文公故以三公子¶
　之徒作亂(㔻鄭晉大夫三公/子申生重耳夷吾)初獻公使荀息傅奚齊¶
　公疾召之曰以是藐諸孤(言其㓜穉與/諸子懸藐)辱在大夫其¶
<pb:KR1e0093_WYG_016-24b>¶
　若之何稽首而對曰臣竭其股肱之力加之以忠貞¶
　其濟君之靈也不濟則以死繼之公曰何謂忠貞對¶
　曰公家之利知無不為忠也送往事居耦俱無猜貞¶
　也(往死者居生者耦兩也送死/事生兩無疑憾所謂正也)及里克將殺奚齊先¶
　告荀息曰三怨將作(三公子/之徒)秦晉輔之子將何如荀¶
　息曰將死之里克曰無益也荀叔曰(荀叔荀/息也)吾與先¶
　君言矣不可以貳能欲復言而愛身乎雖無益也將¶
　焉辟之且人之欲善誰不如我我欲無貳而能謂人¶
<pb:KR1e0093_WYG_016-25a>¶
　已乎(言不能止里克使/不忠于申生等)　冬十月里克殺奚齊于次¶
　(次喪/寢)書曰殺其君之子未葬也荀息將死之人曰不¶
　如立卓子而輔之荀息立公子卓以葬十一月里克¶
　殺公子卓于朝荀息死之君子曰詩所謂白圭之玷¶
　尚可磨也斯言之玷不可為也(詩大雅言言之缺/失難治甚于白圭)荀¶
　息有焉¶
　(公羊/傳)此未踰年之君其言弑其君之子奚齊何弑未¶
　踰年君之號也¶
<pb:KR1e0093_WYG_016-25b>¶
　(穀梁/傳)其君之子云者國人不子也國人不子何也不¶
　正其殺世子申生而立之也¶
　　晉獻公殺其世子申生而立奚齊自謂身為君父¶
　　廢立惟其所欲臣民莫敢不從也今獻公甫卒奚¶
　　齊立而里克殺之春秋不曰弑君而曰殺其君之¶
　　子者眀國人不子也其君自子之而國人不以為¶
　　子盖天理根於人心不可滅息也公羊氏以未踰¶
　　年為義按齊舍亦未踰年而不書君之子則其説¶
<pb:KR1e0093_WYG_016-26a>¶
　　不可通矣¶
　(附録/左傳)齊侯以諸侯之師伐晉及髙梁而還討晉亂也¶
　(髙梁杜注晉地在平陽縣西南今山/西臨汾縣東髙梁都地名梁墟是也)令不及魯故不¶
　書　晉郤芮使夷吾重賂秦以求入(郤芮郤克祖/父從夷吾者)曰¶
　人實有國我何愛焉入而能民土于何有從之齊隰¶
　朋帥師㑹秦師納晉恵公(隰朋齊大夫/恵公夷吾)秦伯謂郤芮¶
　曰公子誰恃對曰臣聞亡人無黨有黨必有讎(言夷/吾無)¶
　(黨援則無讎釁易出/易入以㣲勸秦也)夷吾弱不好弄(弄戲/也)能鬭不過¶
<pb:KR1e0093_WYG_016-26b>¶
　長亦不改不識其他公謂公孫枝曰夷吾其定乎(公/孫)¶
　(枝秦大夫/子桑也)對曰臣聞之唯則定國詩曰不識不知順¶
　帝之則文王之謂也(詩大雅帝天/也則法也)又曰不僭不賊鮮¶
　不為則(僭過差也賊傷害也皆忌克/也能不僭賊則可為人法則)無好無惡不忌¶
　不克之謂也今其言多忌克難哉(言能自/定難)公曰忌則¶
　多怨又焉能克是吾利也(其言雖多忌適足以自害/不能勝人也秦伯慮其還)¶
　(害已故曰/是吾利)　宋襄公即位以公子目夷為仁使為左¶
　師以聽政于是宋治故魚氏世為左師(子魚之後以/王父字為氏)¶
<pb:KR1e0093_WYG_016-27a>¶
　　(故曰/魚氏)¶
　¶
　¶
　¶
　¶
　¶
　¶
　¶
<pb:KR1e0093_WYG_016-27b>¶
　¶
　¶
　¶
　¶
　¶
　¶
　¶
日講春秋解義卷十六¶
