# -*- mode: mandoku-view -*-
#+TITLE: 日講春秋解義
#+DATE: 2015-09-23 09:40:26
#+PROPERTY: JUAN 8
<pb:KR1e0093_WYG_008-1a>¶
　欽定四庫全書¶
日講春秋解義卷八¶
　　桓公¶
　十有四年春正月公㑹鄭伯于曹¶
　　(左/傳)十四年春㑹于曹曹人致餼禮也(熟曰饔/生曰餼)¶
　　　前年魯㑹鄭紀敗齊衛之師恐其報怨故為此㑹¶
　　　以謀之曹素與魯協故魯㑹鄭於其地公於鄭突¶
　　　比之至矣十二年屢㑹以平宋鄭而不克則為武¶
<pb:KR1e0093_WYG_008-1b>¶
　　　父之盟為宋之伐十三年㑹戰今又為此㑹同惡¶
　　　相濟眀矣¶
　無冰¶
　　(公羊/傳)何以書記異也(周之正月乃夏之十一月時/當堅冰無冰者温也故曰異)¶
　　(穀梁/傳)無冰時燠也¶
　　　周官凌人職正嵗十有二月令斬冰三其凌豳風¶
　　　七月之詩二之日鑿冰冲冲三之日納于凌隂以¶
　　　供賔食喪祭下逮老疾其蔵之也周用之也徧則¶
<pb:KR1e0093_WYG_008-2a>¶
　　冬無愆陽夏無伏隂春無凄風秋無苦雨盖亦燮¶
　　理隂陽之一事仲冬之月燠而無冰劉向以為紀¶
　　綱縱弛善惡不明賞罰不行之象春秋所書皆經¶
　　邦大訓而四時寒暑之變必詳亦洪範念用庶徴¶
　　之義也¶
夏五¶
　(公羊/傳)夏五者何無聞焉爾¶
　(榖梁/傳)孔子曰聽逺音者聞其疾而不聞其舒望逺者¶
<pb:KR1e0093_WYG_008-2b>¶
　察其貌而不察其形(貌姿體/形容色)立乎定哀以指隠桓隠¶
　桓之日逺矣夏五𫝊疑也¶
　　不書月闕文也先儒或謂疑而不益見聖人之慎¶
　　或曰此修經以後𫝊寫者之脱漏耳後説似得其¶
　　實盖事之疑者不敢書闕者不敢益聖人之慎也¶
　　若五下脱月則何所疑而不敢益乎如舊史五下¶
　　有所繫之事孔子自宜益月而具書其事或僅存¶
　　夏五二字又宜用無事必具時與首月之例削五¶
<pb:KR1e0093_WYG_008-3a>¶
　　而書夏四月以是知為修經後之脱漏也¶
鄭伯使其弟語来盟(語穀梁/作禦)¶
　(左/傳)夏鄭子人来尋盟且修曹之㑹(子人即弟語也/其後為子人氏)¶
　(穀梁/傳)諸侯之尊弟兄不得以屬通其弟云者以其来¶
　我舉其貴者也来盟前定也不日前定之盟不日(言/信)¶
　(在前非/結于今)¶
　　突之簒立本由宋人而復與宋惡所恃惟魯而已¶
　　鄭非無大夫而来盟必使其母弟盖懼忽方在外¶
<pb:KR1e0093_WYG_008-3b>¶
　　儀亹在内諸大夫或有異心也使来盟則盟已前¶
　　定與髙子之盟異矣¶
秋八月壬申御廪災¶
　(公羊/傳)御廩者何粢盛委之所蔵也(御者謂御用于/宗廟也委積也)御¶
　廩災何以書記災也¶
　　門觀災而新作則書御廪粢盛之所蔵其新也必¶
　　矣何以不書記曰君子將營宫室宗廟為先御廪¶
　　所儲以供宗廟也故其新也以為常事而不書垂¶
<pb:KR1e0093_WYG_008-4a>¶
　　教之意深矣盖國之本務雖勤於工築而民無勞¶
　　怨也¶
乙亥嘗¶
　(左/傳)秋八月壬申御廪災乙亥嘗書不害也(災其屋救/之則息不)¶
　(及穀故曰/書不害)¶
　(公羊/傳)常事不書此何以書譏何譏爾譏嘗也曰猶嘗¶
　乎御廩災不如勿嘗而已矣¶
　(穀梁/傳)御廪之災不志此其志何也以為唯未易災之¶
<pb:KR1e0093_WYG_008-4b>¶
　餘而嘗可也志不敬也(言用火焚之餘以祭/宗廟不敬之大也)天子親¶
　耕以共粢盛王后親蠶以共祭服國非無良農工女¶
　也以為人之所盡事其祖禰不若以己所自親者也¶
　何用見其未易災之餘而嘗也曰甸粟而内之三宫¶
　三宫米而蔵之御廪(甸甸師掌田之官三宫三夫人/也宗廟之禮君親割夫人親舂)¶
　夫嘗必有兼甸之事焉(夫人親舂是兼甸之事/一本甸作旬旬十日也)壬申¶
　御廪災乙亥嘗以為未易災之餘而嘗也(壬申乙亥/相去止四)¶
　(日故知未/易災之餘)¶
<pb:KR1e0093_WYG_008-5a>¶
　　嘗祭時事之常何以書周之八月非時也不改卜¶
　　而祭不敬也穀梁以御廪所蔵為既舂之米故曰¶
　　未易災之餘而嘗考之周官廩人職大祭祀共其¶
　　接盛鄭康成云扱以授舂人是御廩所蔵固未舂¶
　　也舂人為米以獻於三宫三宫夫人擇之以授&KR1066;¶
　　人使為粢盛非兼旬莫辦壬申距乙亥甫四日則¶
　　粟之出廪久矣以此知穀梁之説非也但遇災之¶
　　後不改卜而遽嘗則未免慢易耳¶
<pb:KR1e0093_WYG_008-5b>¶
冬十有二月丁巳齊侯祿父卒¶
宋人以齊人蔡人衛人陳人伐鄭(公羊序蔡人/在衛人下)¶
　(左/傳)冬宋人以諸侯伐鄭報宋之戰也(戰宋在/十二年)焚渠門¶
　(鄭城/門)入及大逵伐東郊(鄭/郊)取牛首(牛首杜注鄭邑今/河南陳留縣西南)¶
　(有牛/首城)以大宫之椽歸為盧門之椽(大宫鄭祖廟盧門/宋城門椽榱也圓)¶
　(為椽方/為桷)¶
　(公羊/傳)以者何行其意也¶
　(穀梁/傳)以者不以者也(不以者謂本非所/得制今得以之)民者君之本¶
<pb:KR1e0093_WYG_008-6a>¶
　也使人以其死非正也(刺四國使宋専用/其師輕民命也)¶
　　師而曰以在以人之師者則為能左右之以行已¶
　　意在為人所以者則為非其本意而為人所用之¶
　　稱凡見於經皆以弱而假彊者也前此諸侯有㑹¶
　　伐者矣非一國之意故以爵序即小國主兵而序¶
　　乎大國之上亦非一國之意不得書以也齊蔡衛¶
　　陳與鄭無怨徒以宋怨鄭突之背已而出師以聽¶
　　宋所為故書以自此始霸事既興則徴兵於諸侯¶
<pb:KR1e0093_WYG_008-6b>¶
　　雖能左右之而不復書以矣其書以者如魯以楚¶
　　師伐齊蔡以吳子伐楚皆以弱假彊也列國之兵¶
　　有制皆統於天子而敢私用之與私為人用以驅¶
　　人於死地皆大亂之道也故穀梁氏曰以者不以¶
　　者也¶
十有五年春二月天王使家父来求車¶
　(左/傳)十五年春天王使家父来求車非禮也諸侯不貢¶
　車服(車服上之/所以賜下)天子不私求財(諸侯有/常職貢)¶
<pb:KR1e0093_WYG_008-7a>¶
　(公羊/傳)何以書譏何譏爾王者無求求車非禮也¶
　(穀梁/傳)古者諸侯時獻于天子以其國之所有故有辭¶
　讓而無徴求求車非禮也求金甚矣¶
　　前此求賻雖非王朝之體然賻乃諸侯所當歸也¶
　　車服上所以賜下而以求於下失禮甚矣周禮列¶
　　國雖有器貢不過桃弧棘矢魯壺之類耳左氏諸¶
　　侯不貢車服禮之經也或謂車為器貢誤矣¶
三月乙未天王崩¶
<pb:KR1e0093_WYG_008-7b>¶
　　此桓王也赴告及魯故書於䇿此後莊王僖王不¶
　　書崩盖王室不告魯亦不赴見諸侯之不臣也¶
夏四月己巳葬齊僖公¶
五月鄭伯突出奔蔡¶
　(左/傳)祭仲専鄭伯患之使其壻雍糾殺之將享諸郊雍¶
　姬知之謂其母曰父與夫孰親其母曰人盡夫也父¶
　一而已胡可比也遂告祭仲曰雍氏舍其室而將享¶
　子于郊吾惑之以告祭仲殺雍糾尸諸周氏之汪(周/氏)¶
<pb:KR1e0093_WYG_008-8a>¶
　(鄭大夫汪池也/暴其尸以示戮)公載以出曰謀及婦人宜其死也夏¶
　厲公出奔蔡¶
　(公羊/傳)突何以名奪正也¶
　(穀梁/傳)譏奪正也¶
　　鄭突患祭仲之専使雍糾殺之為仲所覺糾見殺¶
　　而突奔書名著其簒也書鄭伯見國人已奉之為¶
　　君諸侯已與為同列也陸淳曰逐君之臣其罪易¶
　　知也君而見逐其惡大矣聖人之教在乎端本清¶
<pb:KR1e0093_WYG_008-8b>¶
　　源故凡諸侯之奔皆不書其逐之者所以警乎人¶
　　君其説是也突謀奪嫡始藉宋之力以脅仲與仲¶
　　比以竊國又與其親戚謀殺之為反覆盜賊之計¶
　　則其出亡自取焉耳茍正其本爵賞刑威惟君所¶
　　操雖有奸邪孰敢窺伺哉¶
鄭世子忽復歸于鄭¶
　(左/傳)六月乙亥昭公入¶
　(公羊/傳)其稱世子何復正也曷為或言歸或言復歸復¶
<pb:KR1e0093_WYG_008-9a>¶
　歸者出惡歸無惡復入者出無惡入有惡入者出入¶
　惡歸者出入無惡¶
　(穀梁/傳)反正也¶
　　忽之奔不稱爵責不能守其位也返國稱世子見¶
　　國其所當有也諸侯世國失位出奔歸而稱復正¶
　　也大夫不世爵失位出奔歸而稱復則惡也¶
許叔入于許¶
　(左/傳)許叔入于許¶
<pb:KR1e0093_WYG_008-9b>¶
　(穀梁/傳)許叔許之貴者也莫宜乎許叔其曰入何也其¶
　歸之道非所以歸也(言不請王/命而歸)¶
　　以復國書入有鄭之難未可以安然而歸也書叔¶
　　著其兄弟之行次見國破君亡以序可嗣立也其¶
　　義與紀季蔡季相發興復之善者莫過於許叔存¶
　　祀之善者莫過於紀季歸國之善者莫過於蔡季¶
　　皆聖人之所與也使書名則與入簒者無别矣¶
公㑹齊侯于艾(艾公羊作鄗/穀梁作蒿)¶
<pb:KR1e0093_WYG_008-10a>¶
　(左/傳)公㑹齊侯于艾謀定許也¶
　　左氏以為謀定許也然入許本齊魯與鄭合謀今¶
　　許叔乗鄭之亂以復其國齊魯不興師以問之則¶
　　已矣何故反為㑹以定其位也且㑹艾之後魯再¶
　　伐鄭而齊不與焉安見其為謀定許哉髙氏閌曰¶
　　魯嘗與齊絶矣襄公新立復通好彭生之禍兆於¶
　　此矣故春秋志之以齊為主盖齊志也¶
邾人牟人葛人来朝(牟國今山東歴城縣東有牟城葛/國嬴姓今河南寧陵縣有葛城)¶
<pb:KR1e0093_WYG_008-10b>¶
　(公羊/傳)皆何以稱人夷狄之也¶
　　此来朝者三國之君也其稱人何天王崩不奔䘮¶
　　而相率以朝弑逆之賊且行旅見之禮故特文以¶
　　見義也¶
秋九月鄭伯突入于櫟(櫟杜注鄭别都也河南/陽翟縣今禹州是也)¶
　(左/傳)秋鄭伯因櫟人殺檀伯而遂居櫟(檀伯鄭守/櫟大夫)¶
　(公羊/傳)櫟者何鄭之邑曷為不言入于鄭末言爾(末者/淺也)¶
　曷為末言爾祭仲亡矣然則曷為不言忽之出奔言¶
<pb:KR1e0093_WYG_008-11a>¶
　忽為君之微也祭仲存則存矣祭仲亡則亡矣¶
　　鄭已有君突自外竊入亦書鄭伯此因舊史之文¶
　　而存之以示戒也魯桓與突同惡相濟出師輔簒¶
　　至於再三故魯史卑忽而崇突以鄭伯書春秋因¶
　　之而不革程子所謂以戒居正者之不能保也衛¶
　　侯之入夷儀不名衎正而突簒也衎之入衛書而¶
　　突之入鄭不書衎告而突不告也盖諸侯以突為¶
　　鄭君突亦自以為鄭君久矣故不復以入鄭告也¶
<pb:KR1e0093_WYG_008-11b>¶
　　至大都耦國之害則昭十一年𫝊載申無宇之言¶
　　備矣¶
冬十有一月公㑹宋公衛侯陳侯于袲伐鄭(袲公羊作侈/宋公上公羊)¶
　(有齊侯袲杜注宋地沛國相縣/西南有袲亭在今江南宿州境)¶
　(左/傳)冬㑹于袲謀伐鄭將納厲公也弗克而還¶
　(穀梁/傳)地而後伐疑辭也非其疑也(鄭突簒國伐而正/之義也不應疑故)¶
　(責/之)¶
　　忽在鄭而諸侯伐鄭則助突眀矣穀梁謂地而後¶
<pb:KR1e0093_WYG_008-12a>¶
　　伐為有所疑非也先㑹而後伐紀其實耳或謂宋¶
　　既責賂而伐突不當又納突魯方與突伐宋不當¶
　　又㑹宋納突且忽之奔也衛實受之亦不應伐忽¶
　　以納突以是有疑不知魯軌宋馮衛朔皆以不正¶
　　得國其與突為黨乃水之流濕火之就燥又以正¶
　　繼正則鄰國無所求以不正奪正則可以責賂其¶
　　来舊矣故不復知有人紀之常邦交之正耳¶
十有六年春正月公㑹宋公蔡侯衛侯于曹¶
<pb:KR1e0093_WYG_008-12b>¶
　(左/傳)十六年春正月㑹于曹謀伐鄭也(前年冬謀納厲/公不克故復更)¶
　(謀/)¶
夏四月公㑹宋公衛侯陳侯蔡侯伐鄭¶
　(左/傳)夏伐鄭¶
　　魯宋衛再㑹連兵以伐正而助不正非徒為突謀¶
　　亦欲植黨示威以自固也其惡固不待貶而見矣¶
　　春正月㑹于曹蔡先於衛夏四月伐鄭衛先於蔡¶
　　周官大司馬設儀辨位以等邦國九儀之命不可¶
<pb:KR1e0093_WYG_008-13a>¶
　　亂也至春秋時霸者以意之向背為升降列國以¶
　　勢之彊弱相上下而舊典不可復問矣此民志所¶
　　以不定爭攘所以日繁也¶
秋七月公至自伐鄭(此書致/伐之始)¶
　(左/傳)秋七月公至自伐鄭以飲至之禮也¶
　(穀梁/傳)桓無㑹其致何也危之也(助簒伐正/危殆之甚)¶
　　魯桓躬為簒弑求助於彊鄰其身既定遂㑹于稷¶
　　以成宋亂亂臣賊子由是益張今又再㑹連兵伐¶
<pb:KR1e0093_WYG_008-13b>¶
　　正以助簒方且飲至䇿勲自眀得意積不善之殃¶
　　將至矣¶
冬城向¶
　(左/傳)冬城向書時也¶
　　杜氏預謂城以十一月以長歴推之此年閏在六¶
　　月月却而節前水星可在十一月而正以證𫝊曰¶
　　書時非誤但縱是十一月亦夏之九月農功未畢¶
　　盖城築之事非可月成戒事於此月而以春正月¶
<pb:KR1e0093_WYG_008-14a>¶
　　畢功則無妨農之病耳¶
十有一月衛侯朔出奔齊¶
　(左/傳)初衛宣公烝于夷姜生急子(夷姜宣公之庶/母也上淫為烝)屬諸¶
　右公子為之娶于齊而美公取之生夀及朔屬夀于¶
　左公子(左右公子左右媵/之子因以為號)夷姜縊(失寵/故)宣姜與公子¶
　朔構急子(宣姜即宣公所娶急/子之妻構㑹其過惡)公使諸齊使盜待諸¶
　莘將殺之(莘杜注衛地今山/東莘縣北有莘亭)夀子告之使行不可曰¶
　棄父之命惡用子矣有無父之國則可也及行飲以¶
<pb:KR1e0093_WYG_008-14b>¶
　酒夀子載其旌以先盜殺之急子至曰我之求也此¶
　何罪請殺我乎又殺之二公子故怨恵公(恵公/朔也)十一¶
　月左公子洩右公子職立公子黔牟(黔牟羣/公子)恵公奔¶
　齊¶
　(公羊/傳)衛侯朔何以名絶曷為絶之得罪于天子也其¶
　得罪于天子奈何見使守衛朔(朔十二月/朔政事也)而不能使¶
　衛小衆(時天子使發小/衆不能使行)越在岱隂齊(越走也岱泰山/也山北曰隂)¶
　屬負兹舍不即罪爾(屬託也諸侯有疾稱負兹舍止/也即就也言託疾而止不就罪)¶
<pb:KR1e0093_WYG_008-15a>¶
　(也/)¶
　(穀梁/傳)朔之名惡也天子召而不往也¶
　　朔繼立已五年二公子雖怨之以其承國於父未¶
　　敢廢立必因召而不往王欲致討然後得行其志¶
　　莊六年諸侯納朔而王人子突救衛則公穀所𫝊¶
　　盖信而有徴也¶
十有七年春正月丙辰公㑹齊侯紀侯盟于黄(黄杜注/齊地路)¶
　(史登之黄縣東南有古黄城本紀邑後入齊案/登州府黄縣齊東垂也去魯殊逺疑非㑹盟處)¶
<pb:KR1e0093_WYG_008-15b>¶
　(左/傳)十七年春盟于黄平齊紀且謀衛故也¶
　　紀魯之婚姻而衛朔在齊齊欲納朔而魯欲平紀¶
　　故釋前憾而為此盟也然二年之後齊遽遷紀三¶
　　邑六年之後魯卒㑹齊納朔事之順逆交之離合¶
　　一聽乎彊者而弱者不敢違則盟何足恃耶又齊¶
　　之圖紀十有二年矣魯為紀納后於王故紀雖從¶
　　魯敗齊而齊不敢報怨至襄公而後逞志焉用此¶
　　見襄之無道而僖猶知畏義也¶
<pb:KR1e0093_WYG_008-16a>¶
二月丙午公㑹邾儀父盟于趡(㑹公羊穀梁作及趡杜/注魯地當在今山東泗)¶
　(水鄒縣/之間)¶
　(左/傳)及邾儀父盟于趡尋蔑之盟也¶
　　隠公元年嘗與邾盟于蔑至七年魯渝盟而伐邾¶
　　遂絶通好及桓立十五年邾與牟葛来朝因尋蔑¶
　　之好而為此盟乃不踰年又興師㑹伐何哉從宋¶
　　志也夫前此伐邾既為宋討後此伐邾又從宋志¶
　　已欲盟而盟人欲伐則伐邦交之反覆無常一至¶
<pb:KR1e0093_WYG_008-16b>¶
　　於此春秋凡盟皆惡有以夫¶
夏五月丙午及齊師戰于奚(公羊闕夏字奚穀梁作郎/此齊魯交兵之始奚杜注)¶
　(魯地今山東滕縣南/奚公山下有奚邑)¶
　(左/傳)夏及齊師戰于奚疆事也(爭疆/界也)于是齊人侵魯疆¶
　疆吏来告公曰疆埸之事慎守其一而備其不虞(不/虞)¶
　(猶不/意也)姑盡所備焉事至而戰又何謁焉¶
　(穀梁/傳)内諱敗舉其可道者也不言其人以吾敗也不¶
　言及之者為内諱也¶
<pb:KR1e0093_WYG_008-17a>¶
　　不名及者疆吏得公命與戰微者之名不載於䇿¶
　　書也觀眀年公㑹齊侯于濼則齊魯之怨未深其¶
　　非公與戰眀矣¶
六月丁丑蔡侯封人卒¶
　(左/傳)蔡桓侯卒¶
秋八月蔡季自陳歸于蔡¶
　(左/傳)蔡人召蔡季于陳秋蔡季自陳歸于蔡蔡人嘉之¶
　也¶
<pb:KR1e0093_WYG_008-17b>¶
　(穀梁/傳)蔡季蔡之貴者也自陳陳有奉焉爾¶
　　舊説蔡季與獻舞俱桓侯弟也桓侯無子立獻舞¶
　　季遂去而之陳封人卒獻舞立蔡人思而召之其¶
　　去以道其歸以禮故稱字以襃之按杜氏預謂季¶
　　即獻舞先儒多謂季讓國之賢不宜失國見執而¶
　　不死於位以此斷獻舞為異人以經考之突歸于¶
　　鄭赤歸于曹皆稱名而季書字則歸無惡可知矣¶
　　陳侯之弟黄楚公子比之歸皆先書其奔而季之¶
<pb:KR1e0093_WYG_008-18a>¶
　　如陳不書則出無惡可知矣盖奔者以惡出也故¶
　　魯公子之奔未有不書者而季友如陳不書其歸¶
　　也特書季子来歸用此觀之則蔡季之出入無惡¶
　　信矣但人之才分有限而事變無常以歸國無惡¶
　　而决其無失國見執之事亦非定論並存二説兼¶
　　發所疑以俟參考¶
癸巳葬蔡桓侯¶
　　春秋惟封人之葬書侯故先儒皆謂五等諸侯本¶
<pb:KR1e0093_WYG_008-18b>¶
　　國臣子皆稱之曰公其卒也不請諡於王遂私諡¶
　　為某公春秋從而書之以見其非禮惟蔡季賢知¶
　　請諡於王王之䇿書則云諡曰某侯故特書之以¶
　　眀得禮也¶
及宋人衛人伐邾¶
　(左/傳)伐邾宋志也¶
　　邾宋爭疆魯從宋志以為此伐其距趡之盟僅數¶
　　月耳刑牲詔神棄如敝屣瀆信而不仁亦甚矣¶
<pb:KR1e0093_WYG_008-19a>¶
冬十月朔日有食之¶
　(左/傳)冬十月朔日有食之不書日官失之也天子有日¶
　官諸侯有日御日官居卿以底日禮也(日官天子掌/厯者不在六)¶
　(卿之數而位從卿故言居/卿也底平也謂平厯數也)日御不失日以授百官于¶
　朝(言日御奉天子所頒之/厯不失天時以授百官)¶
　(穀梁/傳)言朔不言日食既朔也(既盡也盡朔一日至眀/日乃食是月二日食也)¶
　　書朔不書日舊史闕文也歴家謂有平朔有定朔¶
　　以日平行月平行推算某日某時某刻合朔是為¶
<pb:KR1e0093_WYG_008-19b>¶
　　平朔日有盈縮月有遲疾取均度或加或減於平¶
　　行以定某日某時某刻日月相㑹是為定朔自劉¶
　　洪乾象厯始用定朔於是非朔不食漢初以前皆¶
　　用平朔故有食於朔前後者但朔前朔後聖人何¶
　　難據實以書而必曲生義例乎日食於朔二日則¶
　　不得為朔矣故當以文闕為正¶
　(附録/左傳)初鄭伯將以髙渠彌為卿昭公惡之固諫不聽¶
　昭公立懼其殺己也辛夘弑昭公而立公子亹(昭公/弟)¶
<pb:KR1e0093_WYG_008-20a>¶
　君子謂昭公知所惡矣公子達曰(達魯/大夫)髙伯其為戮¶
　乎復惡已甚矣(復重也本為昭公所惡/而又弑君是重為惡也)¶
十有八年春王正月¶
　　是年桓公之終也復書王正月眀弑君之賊雖身¶
　　已没而王法不得赦也又桓十五年天王崩至是¶
　　嗣王三年之喪畢矣眀弑君之賊後王宜加討也¶
　　然則簒弑者身無存没時無古今而不可容於天¶
　　地之間故曰孔子成春秋而亂臣賊子懼¶
<pb:KR1e0093_WYG_008-20b>¶
公㑹齊侯于濼公與夫人姜氏遂如齊(公羊無與字濼/水名杜注在濟)¶
　(南歴城縣西北入濟今趵突泉即/濼水之源也盖濟水伏流重發處)¶
　(左/傳)十八年春公將有行遂與姜氏如齊申繻曰(魯大/夫)¶
　女有家男有室無相凟也謂之有禮易此必敗公㑹¶
　齊侯于濼遂及文姜如齊齊侯通焉公謫之以告(夫/人)¶
　(告齊/侯)¶
　(公羊/傳)公何以不言及夫人夫人外也(若言夫人已為/公所絶外也)¶
　夫人外者何内辭也(言内為公/諱之辭)其實夫人外公也¶
<pb:KR1e0093_WYG_008-21a>¶
　(穀梁/傳)濼之㑹不言及夫人何也以夫人之伉弗稱數¶
　也(夫人驕伉不可言/及故舍而弗數)¶
　　公往㑹齊侯夫人欲同往而公不能制㑹禮畢夫¶
　　人欲從齊侯至齊公不能止而身從之禮防盡潰¶
　　而亂象已形矣濼之㑹不言夫人夫人不與㑹也¶
　　僖公及夫人姜氏㑹齊侯于陽穀以夫及婦恒辭¶
　　也此獨變文書與與者相敵而不相屬之辭眀夫¶
　　人不屬于公公羊氏所謂夫人外公是也夫不夫¶
<pb:KR1e0093_WYG_008-21b>¶
　　婦不婦欲無敗得乎故變文以著見殺之由也¶
夏四月丙子公薨于齊丁酉公之喪至自齊¶
　(左/傳)夏四月丙子享公使公子彭生乗公公薨于車(上/車)¶
　(曰乗彭生多力/拉公幹而殺之)魯人告于齊曰寡君畏君之威不敢¶
　寧居来修舊好禮成而不反無所歸咎惡于諸侯請¶
　以彭生除之齊人殺彭生¶
　(穀梁/傳)其地于外也薨稱公舉上也(公五等/之上)¶
　　魯君弑而薨者以不地見其弑而此書薨于齊何¶
<pb:KR1e0093_WYG_008-22a>¶
　　也薨在外不得不書其地也然前書公與夫人如¶
　　齊已見起禍之端後書夫人孫于齊則去其姓氏¶
　　以正與聞乎弑之罪莊公不書即位以眀先君不¶
　　以道終子不忍即位之義則雖書薨于齊而見戕¶
　　之實亦不可掩矣¶
秋七月¶
　(附録/左傳)秋齊侯師于首止(首止杜注衛地陳留襄邑縣/東南有首鄉在今河南睢州)¶
　(東/南)子亹㑹之髙渠彌相(不知齊/欲討己)七月戊戌齊人殺子¶
<pb:KR1e0093_WYG_008-22b>¶
　亹而轘髙渠彌(轘車/裂也)祭仲逆鄭子于陳而立之(昭公/弟子)¶
　(儀/也)是行也祭仲知之故稱疾不往人曰祭仲以知免¶
　仲曰信也(子亹之立本非仲/意故然譏者之言)　周公欲弑莊王而立¶
　王子克(克莊王/弟子儀)辛伯告王(辛伯/周臣)遂與王殺周公黒肩¶
　王子克奔燕初子儀有寵于桓王桓王屬諸周公辛¶
　伯諫曰竝后(妾如/后)匹嫡(庶如/嫡)兩政(臣擅/命)耦國(都如/國)亂¶
　之本也周公弗從故及(及于/難)¶
冬十有二月己丑葬我君桓公¶
<pb:KR1e0093_WYG_008-23a>¶
　　(公羊/傳)賊未討何以書葬讎在外也讎在外則何以書¶
　　葬君子辭也(齊彊魯弱不可立報故/君子量力而為恕辭)¶
　　(穀梁/傳)葬我君接上下也(言我君舉國/上下之辭)君弑賊不討不¶
　　書葬此其言葬何也不責踰國而討于是也桓公葬¶
　　而後舉諡諡所以成徳也(諡者行之迹/所以表徳)于卒事乎加¶
　　之矣(人之終卒事畢于葬/故于葬定稱號也)智者慮義者行仁者守有¶
　　此三者備然後可以㑹矣(桓無此三者而出/㑹大國所以見殺)¶
　　　賊未討而書葬讎在外也凡在官者殺無赦謂本¶
<pb:KR1e0093_WYG_008-23b>¶
　　　國之臣子耳讎在敵國勢或不能即討而親之喪¶
　　　不可久暴露故於葬無責焉非謂討可緩也若莊¶
　　　公之忘親暱讎則又非欲報而不能者所可比書¶
　　　葬而其罪愈不容逭矣¶
　¶
　¶
　¶
日講春秋解義卷八¶

