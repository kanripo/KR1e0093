# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:34.677784
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷二十五
<pb:KR1e0093_WYG_025-1a>¶
　欽定四庫全書¶
日講春秋觧義卷二十五¶
　　文公¶
　十年春王三月辛卯臧孫辰卒¶
　　　臧孫魯之名大夫也知栁下惠之賢而不與立自¶
　　　莊公末己與聞國政四十餘年魯政多疵安在其¶
　　　為賢哉¶
　夏秦伐晉¶
<pb:KR1e0093_WYG_025-1b>¶
　　(左/傳)十年春晉人伐秦取少梁夏秦伯伐晉取北徵(少/梁)¶
　　(杜注馮翊夏陽縣今陜西韓城縣南有少梁/城北徵古□國今陜西澄城縣西南有古城)¶
　　　晉舍適嗣而外求君罪也既而悔之正矣秦不顧¶
　　　義理是非報復不已且結楚以為援致晉人力疲¶
　　　於西楚人逞志於南庸蕭陳鄭圍滅相繼中國之¶
　　　屈於楚秦為之也故伐晉不稱人苐舉號以黜之¶
　楚殺其大夫宜申¶
　　(左/傳)初楚范巫矞似(矞似范/邑之巫)謂成王與子玉子西曰三¶
<pb:KR1e0093_WYG_025-2a>¶
　君皆将强死城濮之役王思之故使止子玉曰毋死¶
　不及止子西子西縊而縣絶(在僖二/十八年)王使適至遂止¶
　之使為商公(商杜注楚邑上雒商/縣今屬陜西商州)㳂漢泝江将入郢¶
　(㳂順流/泝逆流)王在渚宫下見之懼而辭曰(子西倉卒見王/而懼以辭謝王)¶
　臣免于死又有䜛言謂臣将逃臣歸死于司敗也(陳/楚)¶
　(名司宼/為司敗)王使為工尹(掌百工/之官)又與子家謀弑穆王穆¶
　王聞之五月殺鬬宜申及仲歸(仲歸子家/不書非卿)¶
　　宜申謀弑穆王而稱國以殺不去其官何哉曰穆¶
<pb:KR1e0093_WYG_025-2b>¶
　　王者即楚世子商臣也而春秋之義微矣¶
自正月不雨至于秋七月¶
　(穀梁/傳)歴時而言不雨文不閔雨也不閔雨者無志乎¶
　民者也¶
　　歴時總書不雨言雨不雨皆漫不繫於公心也¶
及蘇子盟于女栗(女栗杜注/地名闕)¶
　(左/傳)秋七月及蘇子盟于女栗頃王立故也(僖十年狄/滅温蘇子)¶
　(奔衛今復見/者盖王復之)¶
<pb:KR1e0093_WYG_025-3a>¶
　　蘇子來盟王使之也頃王新立不能修明王度以¶
　　朝諸侯而乃使大夫盟魯辱也故諱而書及及者¶
　　我所欲也其不書公為公諱也襄王喪葬公未嘗¶
　　往頃王既立公又不朝乃與王臣要盟臣子之義¶
　　安在哉故諱之¶
冬狄侵宋¶
　　狄歴侵諸國猶未及宋至是見侵蓋乘宋亂且料¶
　　晉之不能救也¶
<pb:KR1e0093_WYG_025-3b>¶
楚子蔡侯次于厥貉(厥公羊作屈厥貉杜注地/名闕當在今河南項城縣)¶
　(左/傳)陳侯鄭伯㑹楚子于息冬遂及蔡侯次于厥貉将¶
　以伐宋(陳鄭及宋麇子不書者宋鄭執卑茍免為楚/僕任受役于司馬麇子恥之遂逃而歸三君)¶
　(失位降爵故不列于諸侯/宋鄭猶然則陳侯必同也)宋華御事曰(華御事華/元之父)楚¶
　欲弱我也先為之弱乎何必使誘我我實不能民何¶
　罪乃逆楚子勞且聽命遂道以田孟諸(孟諸杜注宋/大藪也在梁)¶
　(國雎陽縣東北在今/河南商丘縣東北)宋公為右盂鄭伯為左盂(盂田/獵陳)¶
　(名/)期思公復遂為右司馬子朱及文之無畏為左司¶
<pb:KR1e0093_WYG_025-4a>¶
　馬(期思杜注弋陽期思縣在今河南固始縣西北復/遂期思公名子朱無畏皆楚大夫将獵張雨甄故)¶
　(置左司馬二人分于左/右以右司馬一人居中)命夙駕載燧宋公違命無畏¶
　抶其僕以徇(燧取火者/抶撻也)或謂子舟曰國君不可戮也¶
　(子舟無/畏字)子舟曰當官而行何强之有詩曰剛亦不吐¶
　柔亦不茹(詩大雅美仲山/甫不辟强禦)毋縱詭隨以謹罔極(詩大/雅詭)¶
　(隨心不正者/罔無極中也)是亦非辟强也敢愛死以亂官乎(為宣/十四)¶
　(年宋人殺/子舟張本)　厥貉之㑹麇子逃歸(為明年楚/子伐麇𫝊)¶
　　次者欲進而不前之意楚将伐宋而不果故書次¶
<pb:KR1e0093_WYG_025-4b>¶
　　以著其包藏禍心欲憑陵諸夏而未遂也楚子侵¶
　　伐書爵其勢益張而諸侯畏之也蔡侯首附楚故¶
　　序於楚下以示譏書爵者斥言以罪其人也¶
十有一年春楚子伐麇(麇公羊作圏/楚始書君将)¶
　(左/傳)十一年春楚子伐麇成大心敗麇師于防渚(防渚/杜注)¶
　(麇地今湖/廣房縣)潘崇復伐麇至于錫穴(錫穴杜注麇地今/湖廣鄖陽府治)¶
　　厥貉之㑹麇子逃歸蓋見宋陳鄭以大國公侯而¶
　　受役於楚司馬故恥於失列而去之也以𫝊考之¶
<pb:KR1e0093_WYG_025-5a>¶
　　一敗於防渚再廹於錫穴而不聞與楚成所謂與¶
　　民守之效死而民弗去者也春秋不書麇子之逃¶
　　而獨書楚子伐麇聖人之情見矣¶
夏叔仲彭生㑹晉郤缺于承筐(公羊穀梁無仲字筐作/匡承筐杜注宋地在陳)¶
　(畱襄邑縣今河南睢州西有/故城此大夫特相㑹之始)¶
　(左/傳)夏叔仲惠伯㑹晉郤缺于承筐(惠伯即/彭生)謀諸侯之¶
　從于楚者(九年陳鄭及楚平/十年宋聽楚命)¶
　　是㑹謀諸侯之從楚未為非義然大夫專㑹以謀¶
<pb:KR1e0093_WYG_025-5b>¶
　　國事諸侯之政大夫擅之矣故謹而志之¶
秋曹伯來朝¶
　(左/傳)秋曹文公來朝即位而來見也(曹文公即/位在九年)¶
　　諸侯世相朝禮也曹伯即位來朝常事爾然不先¶
　　如京師故書之以見失尊王之義也曹本服宋自¶
　　晉文執曹共公以畀宋人遂不與諸侯之事蓋晉¶
　　方惡曹宋遂挾為私屬也至是晉政中衰曹文公¶
　　嗣立遂自附於魯而後此復列於諸侯之㑹盟¶
<pb:KR1e0093_WYG_025-6a>¶
公子遂如宋¶
　(左/傳)襄仲聘于宋且言司城蕩意諸而復之(八年意諸/來奔歸不)¶
　(書史/失之)因賀楚師之不害也(前年楚次厥/貉将以伐宋)¶
　　魯聘宋者八蓋始於此是時頃王立已三年且使¶
　　蘇子來盟公既不朝又不遣聘而亟修禮於宋其¶
　　悖甚矣¶
狄侵齊¶
冬十月甲午叔孫得臣敗狄于鹹(鹹杜注/魯地)¶
<pb:KR1e0093_WYG_025-6b>¶
　(左/傳)鄋瞞侵齊(鄋瞞狄國名漆姓在夏/為防風氏殷為汪芒氏)遂伐我公卜使¶
　叔孫得臣追之吉侯叔夏御莊叔緜房甥為右富父¶
　終甥駟乘(侯叔夏緜房甥富父終甥/皆魯大夫駟乘四人共車)　冬十月甲午¶
　敗狄于鹹獲長狄僑如(僑如鄋瞞之/君蓋長三丈)富父終甥摏其¶
　喉以戈殺之(摏猶/衝也)埋其首于子駒之門(子駒魯郭門/骨節非常恐)¶
　(後世怪之/故詳其處)以命宣伯(得臣待事而名其三子因/名宣伯曰僑如以旌其功)初宋¶
　武公之世鄋瞞伐宋(在春/秋前)司徒皇父帥師禦之耏班¶
　御皇父充石公子穀甥為右司宼牛父駟乘以敗狄¶
<pb:KR1e0093_WYG_025-7a>¶
　于長丘(皇父戴公子充石其名耏班穀甥牛父皆宋/大夫長丘杜注宋地在今河南封丘縣東)¶
　獲長狄縁斯(縁斯僑/如之先)皇父之二子死焉宋公于是以¶
　門賞耏班使食其征謂之耏門(皇父與穀甥及牛父/皆死故耏班獨受賞)¶
　(門關門/征税也)晉之滅潞也(在宣十/五年)獲僑如之弟焚如齊襄¶
　公之二年(魯桓十/六年也)鄋瞞伐齊齊王子成父獲其弟榮¶
　如埋其首于周首之北門(榮如焚如之弟以魯桓公/十六年死至宣十五年一)¶
　(百三歳其兄猶在傳言既長且夀有異于人王子成/父齊大夫周首杜注齊邑濟北穀城縣東北有周首)¶
　(亭在今山東/東阿縣東北)衛人獲其季弟簡如(伐齊退走/至衛見獲)鄋瞞由¶
<pb:KR1e0093_WYG_025-7b>¶
　是遂亡(長狄之/種絶)¶
　(公羊/傳)狄者何長狄也兄弟三人一者之齊一者之魯¶
　一者之晉其之齊者王子成父殺之其之魯者叔孫¶
　得臣殺之則未知其之晉者也其言敗何大之也(敵/一)¶
　(人而言敗以狄長大非一人所能敵興師/動衆然後殺之如大戰然故就其事言敗)其日何大¶
　之也(如約日/大戰)其地何大之也(如據地/大戰)何以書記異也¶
　(穀梁/傳)不言帥師而言敗何也直敗一人之辭也一人¶
　而曰敗何也以衆焉言之也(言其力足/以敵衆)𫝊曰長狄也¶
<pb:KR1e0093_WYG_025-8a>¶
　弟兄三人佚宕列國(佚更也/宕擾也)瓦石不能害叔孫得臣¶
　最善射者也射其目身横九畝(廣一步長百步為一/畝九畝五丈四尺)¶
　斷其首而載之眉見于軾(兵車之軾髙/三尺三寸)然則何為不¶
　言獲也曰古者不重創不禽二毛故不言獲為内諱¶
　也(既射其目又斷其首是/重創非古道故諱之)其之齊者王子成父殺之¶
　則未知其之晉者也¶
　　十餘年之間狄四侵齊而侵魯宋者各一今得臣¶
　　出其不虞而敗之自是始有懼心其勢少戢不言¶
<pb:KR1e0093_WYG_025-8b>¶
　　帥師将尊師少也不曰戰者内勝之辭也不言獲¶
　　長狄僑如賤之也¶
　(附録/左傳)郕大子朱儒自安于夫鍾國人弗徇(安處也夫/鍾杜注郕)¶
　(邑徇順也為明/年郕伯來奔𫝊)¶
十有二年春王正月郕伯來奔(郕公羊/作盛)¶
　(左/傳)十二年春郕伯卒郕人立君(大子自安/于外邑故)大子以夫¶
　鍾與郕邽來奔(郕邽杜/注郕邑)公以諸侯逆之非禮也(非公/寵叛)¶
　(人/)故書曰郕伯來奔不書地尊諸侯也(既尊以為諸/侯故不復見)¶
<pb:KR1e0093_WYG_025-9a>¶
　(其竊邑之罪所/以深責魯也)¶
　(公羊/傳)盛伯者何失地之君也何以不名兄弟辭也(義/見)¶
　(僖二十年郜/子來朝𫝊)¶
　　諸侯失地皆名其不名者非其自取也荘八年郕¶
　　降于齊師自是入齊為附庸今又來奔蓋為齊所¶
　　偪耳春秋不名恕之也¶
杞伯來朝¶
　(左/傳)杞桓公來朝始朝公也且請絶叔姬而無絶昏公¶
<pb:KR1e0093_WYG_025-9b>¶
　許之(不絶昏立其娣以為夫/人不書來歸未笄而卒)¶
二月庚子子叔姬卒¶
　(左/傳)二月叔姬卒不言杞絶也(既許其絶/故不言杞)書叔姬言非¶
　女也(女未嫁而/卒不書)¶
　(公羊/傳)此未適人何以卒許嫁矣婦人許嫁字而笄之¶
　死則以成人之喪治之其稱子何貴也其貴奈何母¶
　弟也¶
　(穀梁/傳)其曰子叔姬貴也公之母姊妹也(同母/姊妹)其一𫝊¶
<pb:KR1e0093_WYG_025-10a>¶
　曰許嫁以卒之也(别據一説以叔姬時/已許嫁故書其卒)男子二十而¶
　冠冠而列丈夫三十而娶女子十五而許嫁二十而¶
　嫁(禮女子許嫁而卒即為長殤有/服引此以明許嫁而卒之之意)¶
　　叔姬曰子蓋時君之女以别於先君之女也女子¶
　　適人必係國叔姬字未嫁也¶
夏楚人圍巢(巢杜注吳楚閒小國廬江六縣東有居巢/城今江南廬州府巢城西巢湖即其處)¶
　(左/傳)楚令尹大孫伯卒成嘉為令尹(成嘉若敖/曾孫子孔)羣舒叛¶
　楚(羣舒杜注偃姓舒庸舒鳩之屬廬江南有舒城西/南有龍舒按今江南舒城廬江二縣之境皆羣舒)¶
<pb:KR1e0093_WYG_025-10b>¶
　(地/)夏子孔執舒子平及宗子遂圍巢(平舒君名宗巢/二國羣舒之屬)¶
　　書稱巢伯來朝則巢之建國久矣王道不行小國¶
　　困於彊暴不得保其社稷書圍巢者惡楚之不仁¶
　　而小國之無所庇頼也¶
秋滕子來朝¶
　(左/傳)秋滕昭公來朝亦始朝公也¶
　　曹把滕相繼來朝以魯為秉禮之國也文公乃不¶
　　思述職有闕而越再朝之期覲禮不修不亦悖乎¶
<pb:KR1e0093_WYG_025-11a>¶
秦伯使術來聘(術公羊/作遂)¶
　(左/傳)秦伯使西乞術來聘且言将伐晉襄仲辭玉(玉圭/璋也)¶
　(禮聘義云以圭璋聘己聘而還圭璋今/聘禮方行而辭玉不與秦之伐晉也)曰君不忘先¶
　君之好照臨魯國鎮撫其社稷重之以大器寡君敢¶
　辭玉對曰不腆敝器不足辭也主人三辭賓答曰寡¶
　君願徼福于周公魯公以事君不腆先君之敝器使¶
　下臣致諸執事以為瑞節(節信也周禮大宗伯以玉/作六瑞以等邦國是也)¶
　要結好命所以藉寡君之命結二國之好是以敢致¶
<pb:KR1e0093_WYG_025-11b>¶
　之襄仲曰不有君子其能國乎國無陋矣厚賄之¶
　(公羊/傳)遂者何秦大夫也秦無大夫(秦楚吳越之國/不書其大夫)此¶
　何以書賢繆公也何賢乎繆公以為能變也其為能¶
　變奈何唯諓諓善竫言俾君子易怠而况乎我多有¶
　之(諓諓淺薄之貌竫猶/撰也易怠輕慢也)唯一介斷斷焉無他技其心¶
　休休能有容是難也¶
　　秦将為河曲之戰故以賄結魯而魯亦厚賄之是¶
　　相與以利也歸襚稱人此稱君大夫蓋漸進之術¶
<pb:KR1e0093_WYG_025-12a>¶
　　不氏未命之卿來魯皆書名也遣聘者康公也而¶
　　𫝊以為賢繆公朱子謂公羊穀梁未見國史觀此¶
　　類可知¶
冬十有二月戊午晉人秦人戰于河曲(河曲杜注在河/東蒲坂縣南今)¶
　(山西蒲州東/南隅有故城)¶
　(左/傳)秦為令狐之役故(在七/年)冬秦伯伐晉取羈馬(羈馬/杜注)¶
　(晉邑在今山/西蒲州南)晉人禦之趙盾将中軍荀林父佐之(代/先)¶
　(克/)郤缺将上軍(代箕/鄭父)臾駢佐之(代林/父)欒盾将下軍(欒/枝)¶
<pb:KR1e0093_WYG_025-12b>¶
　(子代/先蔑)胥甲佐之(胥臣子/代先都)范無恤御戎(代步/招)以從秦師¶
　于河曲臾駢曰秦不能久請深壘固軍以待之從之¶
　秦人欲戰秦伯謂士㑹曰(晉士㑹七/年奔秦)若何而戰對曰¶
　趙氏新出其屬曰臾駢必實為此謀将以老我師也¶
　趙有側室曰穿(側室支子穿/趙夙庶孫)晉君之壻也有寵而弱¶
　不在軍事(未嘗涉/知軍事)好勇而狂且惡臾駢之佐上軍也¶
　若使輕者肆焉其可(肆暫往而/速退也)秦伯以璧祈戰于河¶
　十二月戊午秦軍掩晉上軍趙穿追之不及反(上軍/不動)¶
<pb:KR1e0093_WYG_025-13a>¶
　(趙穿獨追之秦/軍速退故不及)怒曰裹糧坐甲固敵是求敵至不擊¶
　将何俟焉軍吏曰将有待也穿曰我不知謀将獨出¶
　乃以其屬出宣子曰秦獲穿也獲一卿矣(時穿為散/卿如前郤)¶
　(缺之未/有軍行)秦以勝歸我何以報乃皆出戰交綏(司馬法/曰從綏)¶
　(不及是古名退軍為綏秦晉/兵未及爭而兩退故曰交綏)秦行人夜戒晉師曰兩¶
　軍之士皆未憗也明日請相見也(憗缺/也)臾駢曰使者¶
　目動而言肆懼我也将遁矣(目動心不安言/肆聲放失常節)薄諸河¶
　必敗之胥甲趙穿當軍門呼曰死傷未收而棄之不¶
<pb:KR1e0093_WYG_025-13b>¶
　惠也不待期而薄人于險無勇也乃止(謀泄故不行/為宣元年放)¶
　(胥甲/𫝊)秦師夜遁復侵晉入瑕¶
　(公羊/傳)此偏戰也何以不言師敗績敵也曷為以水地¶
　(以水地者以水之曲折為地名意謂水曲/甚多疑不足以定地之名如戰泓不言曲)河曲疏矣¶
　河千里而一曲也(千里而始一曲則為河曲有/幾故水亦可以定地之名也)¶
　(穀梁/傳)不言及秦晉之戰己亟故畧之也(亟數也戰必/有曲直以一)¶
　(人主之二國戰鬬數曲直/不可得詳故畧不言及)¶
　　凡戰皆以主及客秦為令狐之役積忿不已又為¶
<pb:KR1e0093_WYG_025-14a>¶
　　是戰曲在秦故不云晉及不書敗績交綏而退無¶
　　勝負也¶
季孫行父帥師城諸及鄆(鄆公羊作運後同杜注城陽/姑幕縣南有員亭即鄆也今)¶
　(山東沂水縣北鄆城是按此為東鄆/成四年城鄆為西鄆乃在東平州)¶
　(左/傳)城諸及鄆書時也¶
　(穀梁/傳)稱帥師言有難也¶
　　帥師而城畏莒故也鄆莒邑而介於魯城非其所¶
　　有慮莒必爭於是乎以兵往諸魯邑也而近於鄆¶
<pb:KR1e0093_WYG_025-14b>¶
　　故竝以師城¶
十有三年春王正月¶
　(附録/左傳)十三年春晉侯使詹嘉處瑕以守桃林之塞(詹/嘉)¶
　(晉大夫賜其瑕邑令帥衆守桃林以備秦桃林杜注/在𢎞農華隂縣東潼關地理通釋自潼關至函谷歴)¶
　(陜華二州地俱謂之桃林塞今陜西華/隂縣以東河南靈寳縣以西皆是也)¶
夏五月壬午陳侯朔卒¶
　(附録/左傳)晉人患秦之用士㑹也(以前年士㑹/為秦畫計故)夏六卿相¶
　見于諸浮(諸浮杜/注晉地)趙宣子曰隨㑹在秦賈季在狄難¶
<pb:KR1e0093_WYG_025-15a>¶
　日至矣若之何中行桓子曰(中行桓子荀林父也僖/二十八年始将中行故)¶
　(以為/氏)請復賈季能外事且由舊勲(有狐偃/之舊勲)郤成子曰¶
　賈季亂且罪大(殺陽處/父故)不如隨㑹能賤而有恥柔而¶
　不犯(不可犯/以不義)其知足使也且無罪乃使魏夀餘偽以¶
　魏叛者以誘士㑹執其帑于晉使夜逸(魏夀餘畢萬/之後帑夀餘)¶
　(子/)請自歸于秦秦伯許之履士㑹之足于朝(躡士㑹/足欲使)¶
　(行/)秦伯師于河西(将取/魏)魏人在東夀餘曰請東人之¶
　能與夫二三有司言者吾與之先(欲與晉人在秦者/共先告喻魏有司)¶
<pb:KR1e0093_WYG_025-15b>¶
　使士㑹士㑹辭曰晉人虎狼也若背其言臣死妻子¶
　為戮無益于君不可悔也(辭行示己/無去心)秦伯曰若背其¶
　言所不歸爾帑者有如河乃行繞朝贈之以䇿(繞朝/秦大)¶
　(夫䇿/馬檛)曰子無謂秦無人吾謀適不用也(示己覺/其情)既濟¶
　魏人譟而還(喜得/士㑹)秦人歸其帑其處者為劉氏(士㑹/堯後)¶
　(劉累之裔别/族復累之姓)¶
邾子蘧蒢卒(穀梁作/籧篨)¶
　(左/傳)邾文公卜遷于繹(繹杜注邾邑在今/山東鄒縣東南)史曰利于民¶
<pb:KR1e0093_WYG_025-16a>¶
　而不利于君邾子曰茍利于民孤之利也天生民而¶
　樹之君以利之也民既利矣孤必與焉左右曰命可¶
　長也君何弗為邾子曰命在養民死之短長時也民¶
　茍利矣遷也吉莫如之(左右以一人之命為言文公/以百姓之命為主一人之命)¶
　(各有短長不可如何百姓之/命乃𫝊世無窮故卒徙之)遂遷于繹五月邾文公¶
　卒君子曰知命¶
自正月不雨至于秋七月¶
大室屋壊(大公羊/作世)¶
<pb:KR1e0093_WYG_025-16b>¶
　(左/傳)秋七月大室之屋壊書不共也¶
　(公羊/傳)世室者何魯公之廟也周公稱大廟魯公稱世¶
　室羣公稱宫此魯公之廟也曷為謂之世室世室猶¶
　世室也世世不毁也(魯公始封之/君故不毁)周公何以稱大廟¶
　于魯封魯公以為周公也周公拜乎前魯公拜乎後¶
　(始受封時拜/于文王廟也)曰(成王始授其/茅土之辭)生以養周公死以為周¶
　公主(如周公死當以/魯公為祭祀主)然則周公之魯乎曰不之魯也¶
　封魯公以為周公主然則周公曷為不之魯欲天下¶
<pb:KR1e0093_WYG_025-17a>¶
　之一乎周也(周公徳至重功至大嫌之魯恐天下迴/心趨向之所以一天下之心于周室)¶
　魯祭周公何以為牲周公用白牲(白牲殷牲也周公/死有王禮謙不敢)¶
　(與文武/同也)魯公用騂犅(騂犅赤脊周牲也魯公以諸/侯不嫌故從周制以脊為差)羣¶
　公不毛(不毛不純色所/以降于尊祖)魯祭周公何以為盛(盛粢盛/也在器)¶
　(曰/盛)周公盛(盛者謂新/穀滿其器)魯公燾(燾者冐也下故/而上冒以新也)羣公廪¶
　(廪謂全用故穀上少/有新穀相連而已)世室屋壊何以書譏何譏爾久¶
　不修也¶
　(穀梁/傳)大室屋壊者有壊道也譏不修也大室猶世室¶
<pb:KR1e0093_WYG_025-17b>¶
　也周公曰大廟伯禽曰大室羣公曰宫禮宗廟之事¶
　君親割(割/牲)夫人親舂(舂粢/盛)敬之至也為社稷之主而¶
　先君之廟壊極稱之志不敬也(極稱言屋壊不/復依違其文)¶
　　魯以周公為始祖祀於大廟伯禽為昭之第一室¶
　　親盡當毁魯人以其始封不祧其主以為世室文¶
　　公怠慢廟久不葺當恒暘之時而屋自壊不㳟甚¶
　　矣更造不書者雖用民力不可已也¶
冬公如晉衛侯㑹公于沓(㑹下公羊無公/字沓杜注地闕)¶
<pb:KR1e0093_WYG_025-18a>¶
狄侵衛¶
　　晉不能霸以啓戎心故狄因衛侯之出乘閒侵之¶
　　書之以病晉也¶
十有二月己丑公及晉侯盟¶
公還自晉鄭伯㑹公于棐(還上公羊穀梁無公字棐公/羊作斐杜注鄭地即棐林今)¶
　(河南新鄭縣東/林鄉城是也)¶
　(左/傳)冬公如晉朝且㝷盟(尋八年衡/雍之盟)衛侯㑹公于沓請¶
　平于晉公還鄭伯㑹公于棐亦請平于晉公皆成之¶
<pb:KR1e0093_WYG_025-18b>¶
　(衛鄭貳于楚畏/晉故因公請平)鄭伯與公宴于棐子家賦鴻雁(子家/鄭大)¶
　(夫公子歸生也鴻雁詩小雅義取侯伯哀恤鰥寡/有征行之勞喻鄭國寡弱欲使魯侯還晉恤之)季¶
　文子曰寡君未免于此(言亦同有/微弱之患)文子賦四月(四月/詩小)¶
　(雅義取行役踰時思歸/祭祀不欲為之還晉)子家賦載馳之四章(載馳詩/鄘風四)¶
　(章以下義取小國有/急欲引大國以救助)文子賦采薇之四章(采薇詩小/雅取其豈)¶
　(敢定居一月三捷許/為鄭還不敢安居)鄭伯拜(謝公/為行)公答拜¶
　(公羊/傳)還者何善辭也何善爾往黨衛侯㑹公于沓至¶
　得與晉侯盟反黨鄭伯㑹公于斐故善之也(黨所也/所猶時)¶
<pb:KR1e0093_WYG_025-19a>¶
　(齊人/語也)¶
　(穀梁/傳)還者事未畢也自晉事畢也¶
　　諸侯将朝于天子豫相㑹禮也今文公朝晉而往¶
　　返㑹衛鄭之君非禮也然三國皆無貶辭者蓋衛¶
　　鄭不忘晉霸而介魯以求通春秋善其棄異即同¶
　　故詳志之¶
十有四年春王正月公至自晉¶
　(附録/左傳)十四年春頃王崩(子匡/王立)周公閲與王孫蘇爭政¶
<pb:KR1e0093_WYG_025-19b>¶
　故不赴凡崩薨不赴則不書禍福不告亦不書懲不¶
　敬也(欲使怠/慢者戒)¶
　　是歲頃王崩公既盟晉還又與鄭㑹久於道路而¶
　　不臨不賻不奔故書至以著之王崩不書未赴也¶
邾人伐我南鄙叔彭生帥師伐邾¶
　(左/傳)邾文公之卒也(在前/年)公使弔焉不敬邾人來討伐¶
　我南鄙故惠伯伐邾¶
　　魯以七年伐邾取須句邾人不能報至是乘公如¶
<pb:KR1e0093_WYG_025-20a>¶
　　晉伐我南鄙不知公之既至也兵未反魯復報之¶
　　邾子卒未一年居喪而伐人與伐人之喪皆罪也¶
夏五月乙亥齊侯潘卒¶
　(左/傳)子叔姬妃齊昭公生舍叔姬無寵舍無威公子商¶
　人驟施于國(商人桓公/子驟數也)而多聚士盡其家貸于公有¶
　司以繼之(家財盡從公及國/之有司富者貸)夏五月昭公卒舍即位¶
　(附録/左傳)邾文公元妃齊姜生定公二妃晉姬生捷菑文¶
　公卒邾人立定公捷菑奔晉¶
<pb:KR1e0093_WYG_025-20b>¶
六月公㑹宋公陳侯衛侯鄭伯許男曹伯晉趙盾癸酉¶
同盟于新城(新城杜注宋此梁國穀熟縣/西在今河南商丘縣西南)¶
　(左/傳)六月同盟于新城從于楚者服且謀邾也(從楚者/陳鄭宋)¶
　(謀邾謀/納捷菑)¶
　(穀梁/傳)同者有同也同外楚也¶
　　同盟于新城諸侯既㪚復合同外楚也時楚勢益¶
　　彊諸侯畏懼欲依晉以自固載書要言與齊桓盟¶
　　幽事雖異而所以為同一也趙盾主盟不以先諸¶
<pb:KR1e0093_WYG_025-21a>¶
　　侯君臣之分也¶
　(附録/左傳)秋七月乙夘夜齊商人弑舍而讓元(元商人兄/齊惠公也)¶
　(書九月從告七/月無乙夘日誤)元曰爾求之久矣我能事爾爾不可¶
　使多蓄憾(不為君/則恨多)将免我乎爾為之¶
秋七月有星孛入于北斗¶
　(左/傳)有星孛入于北斗周内史叔服曰不出七年宋齊¶
　晉之君皆将死亂(後三年宋弑昭公五年齊弑懿公/七年晉弑靈公案是時此星在角)¶
　(由杓入斗自北而入晉居北齊宋居晉/東故三國當之斗數七故云不及七年)¶
<pb:KR1e0093_WYG_025-21b>¶
　(公羊/傳)孛者何彗星也(状如篲篲者掃/故置新之象)其言入于北斗¶
　何北斗有中也(北斗天之樞機玉衡/七政所出中者魁中)何以書記異也¶
　(穀梁/傳)孛之為言猶茀也(茀星亂/臣之類)其曰入北斗(北斗貴/星人君)¶
　(之/象)斗有環域也¶
　　據孛于大辰及東方皆不言入此言入者見斗有¶
　　規郭入其魁中也有星者不當有而有北斗天之¶
　　三辰綱紀星也孛得入之其變大矣宋先代之後¶
　　齊晉天子方伯乃中國之紀綱而三君皆違道失¶
<pb:KR1e0093_WYG_025-22a>¶
　　徳故當其應天之示人切矣¶
公至自㑹¶
晉人納捷菑于邾弗克納(公羊作/接菑)¶
　(左/傳)晉趙盾以諸侯之師八百乘納捷菑于邾(八百乘/六萬人)¶
　(言力/有餘)邾人辭曰齊出貜且長(貜且/定公)宣子曰辭順而弗¶
　從不祥乃還¶
　(公羊/傳)納者何入辭也其言弗克納何大其弗克納也¶
　何大乎其弗克納晉郤缺帥師革車八百乘以納接¶
<pb:KR1e0093_WYG_025-22b>¶
　菑于邾婁力沛若有餘而納之邾婁人言曰接菑晋¶
　出也貜且齊出也子以其指(指手/指)則接菑也四貜且¶
　也六(言俱不得天之正/性喻皆庶子也)子以大國壓之則未知齊晉¶
　孰有之也貴則皆貴矣雖然貜且也長(既兩不得正/性又皆貴惟)¶
　(當以年/長立之)郤缺曰非吾力不能納也義實不爾克也引¶
　師而去之故君子大其弗克納也(大其不以己/非奪人之是)此晉¶
　郤缺也其稱人何貶曷為貶不與大夫專廢置君也¶
　曷為不與實與而文不與文曷為不與大夫之義不¶
<pb:KR1e0093_WYG_025-23a>¶
　得專廢置君也¶
　(穀梁/傳)是郤克也其曰人何也微之也何為微之也長¶
　轂五百乘緜地千里(長轂兵車五百乘合三萬/七千五百人緜猶彌漫)過宋¶
　鄭滕薛夐入千乘之國(夐逺/也)欲變人之主至城下然¶
　後知何知之晚也弗克納未伐而曰弗克何也弗克¶
　其義也捷菑晉出也貜且齊出也貜且正也捷菑不¶
　正也¶
　　書弗克納言聞過而改失之於初而得之於末愈¶
<pb:KR1e0093_WYG_025-23b>¶
　　乎遂過也書人者本未得其主名也觀三𫝊所𫝊¶
　　各異可徵舊史失其名而非孔子用此為襃貶矣¶
　(附録/左傳)周公将與王孫蘇訟于晉王叛王孫蘇(王匡王/叛不與)¶
　而使尹氏與&KR1451;啓訟周公于晉(尹氏周卿士/&KR1451;啓周大夫)趙宣子¶
　平王室而復之　楚荘王立(穆王/子也)子孔潘崇将襲羣¶
　舒使公子燮與子儀守而伐舒蓼(即羣/舒)二子作亂城¶
　郢而使賊殺子孔不克而還八月二子以楚子出将¶
　如商密廬戢黎及叔麇誘之遂殺鬬克及公子燮(廬/杜)¶
<pb:KR1e0093_WYG_025-24a>¶
　(注襄陽中廬縣戢黎廬大/夫叔䴢其佐鬬克子儀也)初鬬克囚于秦(在僖二/十五年)秦¶
　有殽之敗(在僖三/十三年)而使歸求成成而不得志(無賞/報也)公¶
　子燮求令尹而不得故二子作亂¶
九月甲申公孫敖卒于齊¶
　(左/傳)穆伯之從己氏也(在八/年)魯人立文伯(穆伯之/子穀)穆伯¶
　生二子于莒而求復文伯以為請襄仲使無朝聽命¶
　(不使與/聽政事)復而不出三年而盡室以復適莒文伯疾而¶
　請曰穀之子弱(子孟獻子/年尚幼)請立難也(難穀/弟)許之文伯¶
<pb:KR1e0093_WYG_025-24b>¶
　卒立惠叔穆伯請重賂以求復惠叔以為請許之将¶
　來九月卒于齊告喪請葬(請以卿/禮葬)弗許¶
　(穀梁/傳)奔大夫不言卒而言卒何也為受其喪不可不¶
　卒也其地于外也¶
　　大夫奔不書卒非我臣也既許其歸則其卒也是¶
　　亦大夫而已矣故書之卒在常所則不地書卒于¶
　　齊見死非其地且為齊人歸喪起也¶
齊公子商人弑其君舍¶
<pb:KR1e0093_WYG_025-25a>¶
　(左/傳)齊人定懿公使來告難故書以九月齊公子元不¶
　順懿公之為政也終不曰公曰夫己氏(夫己氏猶/言某甲)¶
　(公羊/傳)此未踰年之君也其言弑其君舍何己立之已¶
　殺之成死者而賤生者也(惡商人無道故成舍之/君號以賤商人之所為)¶
　(穀梁/傳)舍未踰年其曰君何也成舍之為君所以重商¶
　人之弑也商人其不以國氏何也不以嫌代嫌也(舍/不)¶
　(宜立有不正之嫌商人專權有當國/之嫌故不書國氏明不以嫌相代)舍之不日何也¶
　未成為君也¶
<pb:KR1e0093_WYG_025-25b>¶
　　舍未踰年成之為君者春秋之作本以懲姦惡若¶
　　立未踰年被弑而不曰君則逆亂之臣皆得以肆¶
　　其凶惡故原情立義而以弑書晉奚齊亦未踰年¶
　　以本不正故不書弑商人稱公子見天屬之親而¶
　　為宼讎甚之也¶
宋子哀來奔¶
　(左/傳)宋髙哀為蕭封人以為卿(蕭宋附庸初仕/蕭還升為卿)不義宋¶
　公而出遂來奔書曰宋子哀來奔貴之也(貴其不食/汙君之禄)¶
<pb:KR1e0093_WYG_025-26a>¶
　(辟禍/速也)¶
　(公羊/傳)宋子哀者何無聞焉爾¶
　(穀梁/傳)其曰子哀失之也(失其氏族/不知何人)¶
　　公羊曰無聞穀梁曰失之謂不書其氏族耳左氏¶
　　曰貴之則以為稱字不知古有以子名者陳子亢¶
　　介子推是也不書氏族與宋蕩山同乃赴告之辭¶
　　略耳¶
冬單伯如齊¶
<pb:KR1e0093_WYG_025-26b>¶
齊人執單伯¶
　　單伯如齊唁子叔姬也吳氏澄謂子叔姬為文公¶
　　女歸齊而舍遇弑姬無所從魯故遣單伯往請商¶
　　人惡魯與舍為昏因單伯來誣以罪而并子叔姬¶
　　執之兩書齊人執者明單伯子叔姬之不相及别¶
　　而言之所以重齊人之罪也案左氏謂子叔姬妃¶
　　齊昭公考齊昭立在文公前七年則叔姬不得為¶
　　文公女而春秋以子稱其説不可通矣單伯見荘¶
<pb:KR1e0093_WYG_025-27a>¶
　　元年此猶見者蓋其子孫世稱之也¶
齊人執子叔姬¶
　(左/傳)襄仲使告于王請以王寵求昭姬于齊(昭姬子/叔姬)曰¶
　殺其子焉用其母請受而罪之冬單伯如齊請子叔¶
　姬齊人執之(恨魯恃王勢/以求女故)又執子叔姬(欲以恥/辱魯)¶
　(公羊/傳)執者曷為或稱行人或不稱行人稱行人而執¶
　者以其事執也(以其所街奉國事執之晉/人執我行人叔孫舍是也)不稱行人¶
　而執者以己執也(己者已大夫自以/大夫之罪執之)單伯之罪何道¶
<pb:KR1e0093_WYG_025-27b>¶
　淫也惡乎淫淫于子叔姬(時子叔姬嫁當為齊/夫人使單伯送之)然則¶
　曷為不言齊人執單伯及子叔姬内辭也使若異罪¶
　然(深諱使若各自/以他事見執者)¶
　(穀梁/傳)私罪也單伯淫于齊齊人執之　叔姬同罪也¶
　　商人弑君之惡已顯而執叔姬之事聖人不獨罪¶
　　商人也齊人不討賊俱北面事之又敢執君夫人¶
　　是舉國之人皆有不赦之罪故書曰齊人所以窮¶
　　亂賊之黨與而治之也¶
<pb:KR1e0093_WYG_025-28a>¶
　¶
　¶
　¶
　¶
　¶
　¶
　¶
　¶
<pb:KR1e0093_WYG_025-28b>¶
　¶
　¶
　¶
　¶
　¶
　¶
　¶
日講春秋觧義卷二十五¶
