# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:34.840527
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷三十三
<pb:KR1e0093_WYG_033-1a>¶
　欽定四庫全書¶
日講春秋解義卷三十三¶
　　成公¶
　七年春王正月鼷鼠食郊牛角改卜牛鼷鼠又食其角¶
　乃免牛¶
　　(榖梁/傳)不言日急辭也(辭中促急/不容日)過有司也郊牛日展¶
　　觓角而知傷(觓球球/然角貎)展道盡矣其所以備災之道不¶
　　盡也改卜牛鼷鼠又食其角又有繼之辭也(前已食/故曰繼)¶
<pb:KR1e0093_WYG_033-1b>¶
　　其緩辭也曰亡乎人矣非人之所能也所以免有司¶
　　之過也乃免牛乃者亡乎人之辭也免牲者為之緇¶
　　衣纁裳有司𤣥端奉送至于南郊免牛亦然免牲不¶
　　曰不郊免牛亦然¶
　　　鼷鼠鼱鼩物之微者牛有力之畜何至為所食蓋¶
　　　將祭之牲必繫於牢而設楅衡以制其角故不能¶
　　　備鼠也始焉食角乃有司疎於防伺既展其傷當¶
　　　知所備而又食焉則非有司之過矣許氏翰曰小¶
<pb:KR1e0093_WYG_033-2a>¶
　　害大下賊上食而又食三桓子孫相繼之象也宣¶
　　公有虞三桓之志至成公始弗戒矣理或然也¶
吳伐郯(吳始/見經)¶
　(左/傳)七年春吳伐郯郯成季文子曰中國不振旅蠻夷¶
　入伐而莫之或恤無弔者也夫(言中國不/能相愍恤)詩曰不弔¶
　昊天亂靡有定其此之謂乎(詩小雅刺在上者不能/弔愍下民故號天告亂)¶
　有上不弔其誰不受亂(上謂/霸主)吾亡無日矣君子曰知¶
　懼如是斯不亡矣¶
<pb:KR1e0093_WYG_033-2b>¶
　　楚始見經以州舉繼以國舉吳始見經即以國舉¶
　　繼乃稱人繼乃稱爵皆舊史之文聖人因之以著¶
　　世變者也吳自壽夢得申公巫臣即為楚患至是¶
　　伐郯兵連上國始見於春秋晉人苐知通吳以制¶
　　楚不知楚抑而吳興其患適相等耳¶
　(附録/左傳)鄭子良相成公以如晉見且拜師(為楚伐/鄭張本)¶
夏五月曹伯來朝¶
　(左/傳)夏曹宣公來朝¶
<pb:KR1e0093_WYG_033-3a>¶
　　曹與魯為兄弟之國徒以弱小僖文以後屢朝於¶
　　魯而魯始終不聞報聘邦交之非禮槪可見矣¶
不郊猶三望¶
　　經書猶三望者三僖三十一年書免牲而繫以猶¶
　　三望不言不郊者免牲則不郊可知矣宣三年書¶
　　牛死乃不郊而繫以猶三望蓋帝牛死或扳稷牛¶
　　而用之必言不郊義乃不漏若此年旣書免牛又¶
　　書不郊因有閒事不可但言猶三望故以不郊起¶
<pb:KR1e0093_WYG_033-3b>¶
　　之也¶
秋楚公子嬰齊帥師伐鄭¶
公㑹晉侯齊侯宋公衞侯曹伯莒子邾子把伯救鄭八¶
月戊辰同盟于馬陵(馬陵杜注衞地陽平元城縣東南/有地名馬陵在今直隸大名府治)¶
　(東/南)¶
　(左/傳)秋楚子重伐鄭師于氾(氾杜注鄭地/在襄城縣南)諸侯救鄭鄭¶
　共仲侯羽軍楚師(二子鄭/大夫)囚鄖公鍾儀(鍾儀楚鄖/縣大夫)獻¶
　諸晉八月同盟于馬陵尋蟲牢之盟且莒服故也(蟲/牢)¶
<pb:KR1e0093_WYG_033-4a>¶
　(盟在五年莒本屬/齊齊服故莒從之)晉人以鍾儀歸囚諸軍府(軍藏府/也為九)¶
　(年晉侯見/鍾儀張本)¶
　　楚人頻年伐鄭橫暴憑陵之罪不待貶而見矣晉¶
　　前此救鄭以大夫帥師今則國君親將合九國之¶
　　君以揚軍聲故鄭恃此以不屈於楚盟蜀之後晉¶
　　霸所以復延頼有此耳故晉景之時書同盟者五¶
　　蓋諸侯同懼楚氛之惡欲倚晉以自固而載書以¶
　　是要言耳¶
<pb:KR1e0093_WYG_033-4b>¶
公至自㑹¶
　　諸侯㑹而楚師退故不以救鄭至¶
吳入州來(州來杜注楚邑淮南下蔡縣/今江南夀州北有蔡國城)¶
　(左/傳)楚圍宋之役(在宣十/四年)師還子重請取于申呂以為¶
　賞田王許之申公巫臣曰不可此申呂所以邑也是¶
　以為賦以御北方若取之是無申呂也(言申呂頼此/田成邑不得)¶
　(此田則無以出/兵賦而二邑壞)晉鄭必至于漢王乃止子重是以怨¶
　巫臣子反欲取夏姬巫臣止之遂取以行子反亦怨¶
<pb:KR1e0093_WYG_033-5a>¶
　之及共王即位子重子反殺巫臣之族子閻子蕩及¶
　清尹弗忌及襄老之子黑要(以夏姬故/竝怨黑要)而分其室子¶
　重取子閻之室使沈尹與王子罷分子蕩之室子反¶
　取黑要與清尹之室巫臣自晉遺二子書曰爾以讒¶
　慝貪惏事君而多殺不辜余必使爾罷于奔命以死¶
　巫臣請使于吳晉侯許之吳子壽夢説之(夀夢季/札父)乃¶
　通吳于晉以兩之一卒適吳舎偏兩之一焉(司馬法/百人為)¶
　(卒二十五人為兩車九乗為小偏十五乗為大偏正/義曰以兩之一謂將二十五人也又言卒謂更將百)¶
<pb:KR1e0093_WYG_033-5b>¶
　(人凡將一百二十五人適吳也舎偏謂舍一偏之車/九乗也兩之一又舎二十五人也蓋畱九乗車及一)¶
　(兩二十五人/令吳習之)與其射御敎吳乗車敎之戰陳敎之叛¶
　楚(先是吳/嘗屬楚)寘其子狐庸焉使為行人于吳吳始伐楚¶
　伐巢伐徐(巢徐楚/屬國)子重奔命(救巢/徐)馬陵之㑹吳入州¶
　來子重自鄭奔命(因伐鄭/而行)子重子反于是乎一歲七¶
　奔命蠻夷屬于楚者吳盡取之是以始大通吳于上¶
　國¶
　　州來楚之附庸迤北則魯迤南而西則楚楚控州¶
<pb:KR1e0093_WYG_033-6a>¶
　　來則可以禦吳吳得之則可以窺楚晉之通吳亦¶
　　制楚之善策然不能自彊於政治則楚雖罷敝而¶
　　吳亦爭雄於齊晉矣書吳入州來録其始事也¶
冬大雩¶
　(榖梁/傳)雩不月而時非之也冬無為雩也¶
　　凡雩皆因旱而舉榖梁謂冬無為雩非也周之十¶
　　月正夏之八月是時不雨能無雩乎¶
衞孫林父出奔晉¶
<pb:KR1e0093_WYG_033-6b>¶
　(左/傳)衞定公惡孫林父冬孫林父出奔晉(林父良/夫之子)衞侯¶
　如晉晉反戚焉(戚林父邑林父/出奔戚隨屬晉)¶
　　孫氏世執衞政而自結於晉之彊家故見惡於君¶
　　遂挾地以奔晉為衞患者幾四十年魯之季氏亦¶
　　然晉君不能謹持操柄聽於彊家私庇諸侯之叛¶
　　臣以致衞獻魯昭窮於無告而不知晉社已陰移¶
　　於六卿矣履霜堅冰由來者漸豈不信與¶
八年春晉侯使韓穿來言汶陽之田歸之于齊¶
<pb:KR1e0093_WYG_033-7a>¶
　(左/傳)八年春晉侯使韓穿來言汶陽之田歸之于齊季¶
　文子餞之私焉(私與/之言)曰大國制義以為盟主是以諸¶
　侯懷德畏討無有貳心謂汶陽之田敝邑之舊也而¶
　用師于齊使歸諸敝邑今有二命曰歸諸齊信以行¶
　義義以成命小國所望而懷也信不可知義無所立¶
　四方諸侯其誰不解體詩曰女也不爽士貳其行士¶
　也罔極二三其德(爽差也極中也詩衞風婦人怨夫/不一其行喩魯事晉猶女之事夫)¶
　(不敢過差而晉有罔/極之心反二三其德)七年之中一與一奪二三孰甚¶
<pb:KR1e0093_WYG_033-7b>¶
　焉士之二三猶喪妃耦而况霸主霸主將德是以(以/用)¶
　(也/)而二三之其何以長有諸侯乎詩曰猶之未遠是¶
　用大簡(猶圖也簡諫也詩大雅言王/者圖事不遠故用大道諫之)行父懼晉之不¶
　遠猶而失諸侯也是以敢私言之¶
　(公羊/傳)來言者何内辭也脅我使我歸之也曷為使我¶
　歸之鞌之戰齊師大敗齊侯歸弔死視疾七年不飲¶
　酒不食肉晉侯聞之曰嘻奈何使人之君七年不飲¶
　酒不食肉請皆反其所取侵地¶
<pb:KR1e0093_WYG_033-8a>¶
　(榖梁/傳)于齊緩辭也不使盡我也(若曰為之請歸不/使晉制命于我)¶
　　鞌之戰晉令於齊反魯侵地故以汶陽歸魯復有¶
　　二命俾歸於齊義不足以宗諸侯矣然曰來言是¶
　　尚未能必魯之聽從也而魯侯微弱遂以歸齊而¶
　　不能保其何能國乎¶
晉欒書帥師侵蔡¶
　(左/傳)晉欒書侵蔡(六年未/得志故)遂侵楚獲申驪(申驪楚/大夫)楚師¶
　之還也(謂六年遇/于繞角時)晉侵沈獲沈子揖初從知范韓也¶
<pb:KR1e0093_WYG_033-8b>¶
　(知莊子范文/子韓獻子)君子曰從善如流宜哉(宜有/功也)詩曰愷悌¶
　君子遐不作人(遐逺也不語助作用也詩/大雅言文王能遠用善人)求善也夫¶
　作人斯有功績矣是行也鄭伯將㑹晉師門于許東¶
　門大獲焉(過許見其無/備因攻之)¶
　　蔡逼於楚故自翟泉以後未嘗從諸侯㑹盟晉之¶
　　侵蔡報楚之伐鄭也大國爭衡而小國受其敝可¶
　　矜孰甚焉¶
公孫嬰齊如莒¶
<pb:KR1e0093_WYG_033-9a>¶
　(左/傳)聲伯如莒逆也(自為逆婦而書/者因聘而逆)¶
　　先儒謂行父如陳公孫兹如牟嬰齊如莒皆因聘¶
　　而請昏納婦春秋止書曰如不許其託公以遂私¶
　　非也據經所書止聘問之恆詞治經者何由知其¶
　　請昏納婦而得筆削之義乎蓋事本㣲細不宜登¶
　　於策書而又無害於義故略之耳¶
宋公使華元來聘¶
　(左/傳)宋華元來聘聘共姬也(穆姜之女成公姊妹為/宋共公夫人即伯姬也)¶
<pb:KR1e0093_WYG_033-9b>¶
　　凡列國相聘必有事焉非專行聘禮也華元之來¶
　　蓋圖昏爾¶
夏宋公使公孫壽來納幣¶
　(左/傳)夏宋公使公孫壽來納幣禮也(納幣應/使卿)¶
　(公羊/傳)納幣不書此何以書録伯姬也(伯姬守節逮火/而死賢故詳録)¶
　(其/禮)¶
　　納幣不書此何以書納幣使卿非禮也春秋於共¶
　　姬之歸宋自納幣致女以及三國來媵備載而無¶
<pb:KR1e0093_WYG_033-10a>¶
　　遺雖以表共姬之賢亦以志其過禮其義竝行而¶
　　不相悖也¶
晉殺其大夫趙同趙括¶
　(左/傳)晉趙莊姬為趙嬰之亡故譖之于晉侯(趙嬰亡/在五年)曰¶
　原屏將為亂欒郤為徵(欒氏郤氏亦/徵其為亂)六月晉討趙同¶
　趙括武從姬氏畜于公宮(趙武莊姬之子莊姬/晉成公女畜養也)以其¶
　田與祁奚韓厥言于晉侯曰成季之勲宣孟之忠(成/季)¶
　(趙衰宣/孟趙盾)而無後為善者其懼矣三代之令王皆數百¶
<pb:KR1e0093_WYG_033-10b>¶
　年保天之禄夫豈無辟王頼前哲以免也(辟邪/辟)周書¶
　曰不敢侮鰥寡所以明德也(周書康誥言文王不侮/鰥寡而德益明欲晉景)¶
　(恤趙孤以/法文王)乃立武而反其田焉¶
　　不去其官殺無罪也稱國以殺君與當國大臣共¶
　　主之也據左氏莊姬之譖由同括之逐趙嬰則殺¶
　　無罪可知矣莊姬誣同括將為亂而欒郤為徵則¶
　　忌害趙氏而共成是獄可知矣¶
秋七月天子使召伯來賜公命(賜公羊穀梁作/錫錫命止此)¶
<pb:KR1e0093_WYG_033-11a>¶
　(左/傳)秋召桓公來賜公命(桓公周卿/士即召伯)¶
　(公羊/傳)其稱天子何元年春王正月正也其餘皆通矣¶
　(天王天子/皆可通稱)¶
　(穀梁/傳)禮有受命無來錫命錫命非正也曰天子何也¶
　曰見一稱也(前此未有言天子者今/言天子是更見一稱)¶
　　成公即位八年而不入見既踰五服一朝之期又¶
　　未嘗有敵愾獻功之事何為而來賜命哉天子僭¶
　　賞而諸侯亦不以為德自是以後錫命亦不見於¶
<pb:KR1e0093_WYG_033-11b>¶
　　經矣書天子或舊史從策命之文或傳寫誤也¶
　(附録/左傳)晉侯使申公巫臣如吳假道于莒與渠丘公立¶
　于池上(渠丘公莒子朱也渠丘杜注邑名/莒縣有蘧里今屬山東青州府)曰城已惡¶
　莒子曰辟陋在夷其孰以我為虞(虞度/也)對曰夫狡焉¶
　思啓封疆以利社稷者何國蔑有唯然故多大國矣¶
　唯或思或縱也(思謂思開封/疆縱不設備)勇夫重閉况國乎(為明/年莒)¶
　(潰/傳)¶
冬十月癸卯把叔姬卒¶
<pb:KR1e0093_WYG_033-12a>¶
　(左/傳)冬把叔姬卒來歸自把故書¶
　　叔姬見出於把而來歸遂卒於魯但稱叔姬恐其¶
　　同於未嫁之女故仍以把書書卒者為他日喪歸¶
　　於把也¶
晉侯使士燮來聘¶
叔孫僑如㑹晉士燮齊人邾人伐郯¶
　(左/傳)晉士燮來聘言伐郯也以其事吳故(七年郯/與吳成)公賂¶
　之請緩師文子不可(文子/士燮)曰君命無貳失信不立禮¶
<pb:KR1e0093_WYG_033-12b>¶
　無加貨事無二成(公私不/兩成)君後諸侯是寡君不得事¶
　君也燮將復之季孫懼使宣伯帥師㑹伐郯¶
　　郯之見伐於吳晉不能救及不得已而與吳成又¶
　　帥諸侯以伐之晉不能制楚而徒欲服鄭不能制¶
　　吳而反以責郯宜其不足以宗諸侯而魯人既知¶
　　郯不當伐又屈於彊令而㑹師焉其不能立亦可¶
　　知矣¶
衞人來媵¶
<pb:KR1e0093_WYG_033-13a>¶
　(左/傳)衞人來媵共姬禮也凡諸侯嫁女同姓媵之異姓¶
　則否(必以同姓者參骨肉/至親所以息陰訟)¶
　(公羊/傳)媵不書此何以書録伯姬也¶
　(榖梁/傳)媵淺事也不志此其志何也以伯姬之不得其¶
　所故盡其事也(不得其所/謂災死也)¶
　　媵伯姬也禮諸侯嫁女于諸侯以姪娣從衞人來¶
　　媵非失禮也以後此齊晉來媵踰諸侯一娶九女¶
　　之制故備書以志非禮若以異姓不宜來媵為義¶
<pb:KR1e0093_WYG_033-13b>¶
　　則但書齊媵可矣左氏之說非也¶
九年春王正月把伯來逆叔姬之喪以歸¶
　(左/傳)九年春把桓公來逆叔姬之喪請之也(魯請/于把)把叔¶
　姬卒為把故也(死而反葬/故卒稱把)逆叔姬為我也(既棄而復/逆其喪明)¶
　(為魯/故)¶
　(公羊/傳)把伯曷為來逆叔姬之喪以歸内辭也脅而歸¶
　之也¶
　(穀梁/傳)傳曰夫無逆出妻之喪而為之也(言其不合為/而為之故書)¶
<pb:KR1e0093_WYG_033-14a>¶
　(以見/其非)¶
　　出婦未反而逆其喪非禮也女嫁未三月而卒尚¶
　　歸葬於女氏之黨况出而死於母家乎把伯以叔¶
　　姬為賢則初不當出以為不賢則卒不當以歸二¶
　　者必居其一矣觀其初出不敢直歸之魯先朝而¶
　　後歸焉則懼魯可知其逆喪以歸必魯人脅之耳¶
　　内女出而歸者三郯伯姬齊子叔姬皆不書卒以¶
　　無異事法不宜書非謂把叔姬賢於二姬也¶
<pb:KR1e0093_WYG_033-14b>¶
公㑹晉侯齊侯宋公衞侯鄭伯曹伯莒子把伯同盟于¶
蒲(蒲杜注衞地在/長垣縣西南)¶
　(左/傳)為歸汶陽之田故諸侯貳于晉(歸田在/前年)晉人懼㑹¶
　于蒲以尋馬陵之盟(馬陵盟/在七年)季文子謂范文子曰德¶
　則不競尋盟何為范文子曰勤以撫之寛以待之堅¶
　強以御之明神以要之柔服而伐貳德之次也是行¶
　也將始㑹吳吳人不至(為十五年/㑹鍾離𫝊)¶
　　晉人以諸侯皆貳故盟蒲以固結之然諸侯之貳¶
<pb:KR1e0093_WYG_033-15a>¶
　　以晉制命不信復命魯以汶陽之田歸之于齊也¶
　　已則無信而要人以信慮人之異而彊之同安能¶
　　保其不異哉其書同盟蓋諸侯同懼楚而晉復懼¶
　　諸侯之貳故載書以是要言耳¶
公至自㑹¶
二月伯姬歸于宋¶
　(左/傳)二月伯姬歸于宋¶
　　前書納幣後書致女及三國來媵則伯姬之歸豈¶
<pb:KR1e0093_WYG_033-15b>¶
　　得不書非以伯姬之賢而特書其歸也范氏甯謂¶
　　逆者非卿不書以公孫壽納幣觀之逆不應使微¶
　　者諸儒以為宋公親迎亦無可據姑發所疑俟治¶
　　經者考焉¶
　(附録/左傳)楚人以重賂求鄭鄭伯㑹楚公子成于鄧(為晉/人執)¶
　(鄭伯/傳)¶
夏季孫行父如宋致女¶
　(左/傳)夏季文子如宋致女復命公享之賦韓奕之五章¶
<pb:KR1e0093_WYG_033-16a>¶
　(韓奕詩大雅其五章言蹶父嫁女于韓侯為女相所/居莫如韓樂以喩魯侯有蹶父之德宋公如韓侯宋)¶
　(土如/韓樂)穆姜出于房再拜曰(穆姜伯姬毋聞文子言/宋樂喜而出謝其行勞)大¶
　夫勤辱不忘先君以及嗣君施及未亡人先君猶有¶
　望也敢拜大夫之重勤又賦緑衣之卒章而入(緑衣/詩邶)¶
　(風取其我思古人實獲/我心喩文子言得已意)¶
　(公羊/傳)未有言致女者此其言致女何録伯姬也¶
　(榖梁/傳)致者不致者也婦人在家制于父既嫁制于夫¶
　如宋致女是以我盡之也(刺已嫁而猶/以父制盡之)不正故不與¶
<pb:KR1e0093_WYG_033-16b>¶
　内稱也(内稱謂/稱使)逆者微故致女詳其事賢伯姬也¶
　　禮婦人三月廟見而後稱婦父母使人聘問以致¶
　　成婦禮謂之致女伯姬賢魯國重之故使卿致也¶
晉人來媵¶
　(左/傳)晉人來媵禮也¶
　(公羊/傳)媵不書此何以書録伯姬也¶
　(榖梁/傳)媵淺事也不志此其志何也以伯姬之不得其¶
　所故盡其事也¶
<pb:KR1e0093_WYG_033-17a>¶
　　亦媵伯姬也伯姬賢聞於四鄰故諸國爭媵信其¶
　　無妬忌之行也¶
秋七月丙子齊侯無野卒¶
晉人執鄭伯¶
晉欒書帥師伐鄭¶
　(左/傳)秋鄭伯如晉晉人討其貳于楚也執諸銅鞮(銅鞮/杜注)¶
　(晉别縣/在上黨)欒書伐鄭鄭人使伯蠲行成(伯蠲鄭/行人)晉人殺¶
　之非禮也兵交使在其間可也楚子重侵陳以救鄭¶
<pb:KR1e0093_WYG_033-17b>¶
　(陳與/晉故)¶
　(榖梁/傳)不言戰以鄭伯也為尊者諱恥(王師敗績于/貿戎是也)為¶
　賢者諱過(為齊桓諱/滅項是也)為親者諱疾(欒書以鄭伯伐鄭/不言戰是也鄭兄)¶
　(弟之國故曰親君臣交/兵病莫大焉故曰疾)¶
　(附録/左傳)晉侯觀于軍府見鍾儀問之曰南冠而縶者誰¶
　也(南冠楚冠/縶拘執)有司對曰鄭人所獻楚囚也使稅之(鄭/獻)¶
　(鍾儀在七/年稅解也)召而弔之再拜稽首問其族對曰泠人也¶
　(泠人/樂官)公曰能樂乎對曰先父之職官也敢有二事(言/不)¶
<pb:KR1e0093_WYG_033-18a>¶
　(敢學/他事)使與之琴操南音(南音/楚聲)公曰君王何如對曰非¶
　小人之所得知也固問之對曰其為大子也師保奉¶
　之以朝于嬰齊而夕于側也(嬰齊令尹子重側司馬/子反言其尊卿敬老)¶
　不知其他公語范文子文子曰楚囚君子也言稱先¶
　職不背本也樂操土風不忘舊也稱大子抑無私也¶
　(舍其近事而逺稱少小/以示性所自然明至誠)名其二卿尊君也不背本仁¶
　也不忘舊信也無私忠也尊君敏也仁以接事信以¶
　守之忠以成之敏以行之事雖大必濟君盍歸之使¶
<pb:KR1e0093_WYG_033-18b>¶
　合晉楚之成公從之重為之禮使歸求成(為下十二/月晉楚結)¶
　(成張/本)¶
　　鄭雖貪賂從楚猶朝於晉是未告絶於晉也晉不¶
　　能招攜以禮懷遠以德而拘其君伐其國戮其行¶
　　成之使暴矣書人以執非霸討也殺伯蠲不書既¶
　　執其君舉重而餘可略也楚侵陳以救鄭不書鄭¶
　　無可救之善不與其救也¶
冬十有一月葬齊頃公¶
<pb:KR1e0093_WYG_033-19a>¶
楚公子嬰齊帥師伐莒庚申莒潰¶
楚人入鄆(鄆杜注莒别邑任/公輔曰東鄆也)¶
　(左/傳)冬十一月楚子重自陳伐莒圍渠丘渠丘城惡衆¶
　潰奔莒戊申(月六/日)楚入渠丘莒人囚楚公子平楚人¶
　曰勿殺吾歸而俘莒人殺之楚師圍莒莒城亦惡庚¶
　申(月十/八日)莒潰楚遂入鄆莒無備故也(終巫臣/之言)君子曰¶
　恃陋而不備罪之大者也備豫不虞善之大者也莒¶
　恃其陋而不修城郭浹辰之間而楚克其三都無備¶
<pb:KR1e0093_WYG_033-19b>¶
　也夫(浹辰十/二日也)詩曰雖有絲麻無棄菅蒯雖有姬姜無¶
　棄蕉萃凡百君子莫不代匱言備之不可以已也(逸/詩)¶
　(也絲麻可為布帛菅蒯草之可用以/織者姬姜大國女蕉萃陋賤之人)¶
　(榖梁/傳)其日莒雖夷狄猶中國也大夫潰莒而之楚是¶
　以知其上為事也(臣以叛君為事/明君臣無道)惡之故謹而日之¶
　也(潰例月甚/之故日)¶
　　守國之道以安民為本鑿池築城必民能效死而¶
　　後可守也莒恃僻陋不修城郭致楚浹辰而克其¶
<pb:KR1e0093_WYG_033-20a>¶
　　三都信無備矣然兵至而民逃其上則雖有金城¶
　　湯池豈足恃哉楚之伐莒以救鄭也莒同馬陵及¶
　　蒲之盟晉坐視其危而莫之恤而惡鄭之從楚執¶
　　其君以伐其國何以為盟主乎¶
秦人白狄伐晉¶
　(左/傳)秦人白狄伐晉諸侯貳故也¶
　　自滅庸以來秦楚交合而同心以謀晉晉方爭鄭¶
　　楚人伐莒以撓其東故秦與狄復攻其西使晉力¶
<pb:KR1e0093_WYG_033-20b>¶
　　不能支而自屈也¶
鄭人圍許¶
　(左/傳)鄭人圍許示晉不急君也(此秋晉/執鄭伯)是則公孫申謀¶
　之曰我出師以圍許為將改立君者而紓晉使(紓緩/也勿)¶
　(亟遣使詣晉/示欲更立君)晉必歸君(為明年晉侯/歸鄭伯張本)¶
　　鄭以晉人執其君歸咎於許而圍之且使晉知執¶
　　其君為無益而速歸之也晉不能制楚庇鄭而彊¶
　　以非義相要諸侯皆貳即鄭豈可以力服耶¶
<pb:KR1e0093_WYG_033-21a>¶
　城中城¶
　　(左/傳)城中城書時也¶
　　(榖梁/傳)城中城者非外民也¶
　　　中城者郛之内宮之外也魯懲莒之無備而潰故¶
　　　懼而城之夫諸侯守在四境故楚人城郢謀國者¶
　　　以為憂至城中城則其為儆守也益微矣且設險¶
　　　於城郭之内將獨保其戚屬乎故榖梁以為外民¶
　　　也¶
<pb:KR1e0093_WYG_033-21b>¶
　　(附録/左傳)十二月楚子使公子辰如晉報鍾儀之使請修¶
　　好結成¶
　¶
　¶
　¶
　¶
　¶
日講春秋解義卷三十三¶
