# -*- mode: mandoku-view; -*-
#+TITLE: 日講春秋解義
#+DATE: 2015-08-24 22:16:34.773498
#+PROPERTY: ID KR1e0093
#+PROPERTY: BASEEDITION WYG    
#+PROPERTY: JUAN 卷三十
<pb:KR1e0093_WYG_030-1a>¶
　欽定四庫全書¶
日講春秋解義卷三十¶
　　宣公¶
　十有四年春衛殺其大夫孔達¶
　　(左/傳)十四年春孔達縊而死衞人以説于晉而免(以殺/告故)¶
　　(免于/伐)遂告于諸侯曰寡君有不令之臣達構我敝邑¶
　　于大國既伏其罪矣敢告衛人以為成勞復室其子¶
　　(以逹有平國之功/故以女妻其子)使復其位¶
<pb:KR1e0093_WYG_030-1b>¶
　　　孔達自縊而稱國以殺端本清源之意也進謀者¶
　　　臣而制命者君始則用其謀以行私終則殺其人¶
　　　以謝過可乎此與魯刺公子買之事無異故不去¶
　　　其官¶
　夏五月壬申曹伯夀卒¶
　晉侯伐鄭¶
　　(左/傳)夏晉侯伐鄭為邲故也(晉敗于邲/鄭遂屬楚)告于諸侯蒐焉¶
　　而還中行桓子之謀也曰示之以整使謀而來(使鄭/自謀)¶
<pb:KR1e0093_WYG_030-2a>¶
　(而來/服晉)鄭人懼使子張代子良于楚(十二年子良質于/楚子張穆公孫)¶
　鄭伯如楚謀晉故也鄭以子良為有禮故召之(有讓/國之)¶
　(禮事在/四年)¶
　　晉以救鄭致敗于邲鄭乃翻然從楚楚之得志於¶
　　諸侯未有甚於此時者也而晉景奮然自將以伐¶
　　鄭自是合諸侯以伐鄭者一同盟者四皆君親之¶
　　於是齊魯從而鄭亦服是以為國貴自彊也¶
秋九月楚子圍宋¶
<pb:KR1e0093_WYG_030-2b>¶
　(左/傳)楚子使申舟聘于齊(申舟/無畏)曰無假道于宋亦使公¶
　子馮聘于晉不假道于鄭申舟以孟諸之役惡宋(文/十)¶
　(年楚子田孟諸/無畏抶宋公僕)曰鄭昭宋聾(昭明也/聾暗也)晉使不害我則¶
　必死王曰殺女我伐之見犀而行(犀申舟子以子/託王示必死)及¶
　宋宋人止之華元曰過我而不假道鄙我也鄙我亡¶
　也(以我比其邉鄙/是與亡國同)殺其使者必伐我伐我亦亡也亡¶
　一也乃殺之楚子聞之投袂而起(投振/也)屨及于窒皇¶
　(窒皇寢/門闕)劍及于寢門之外車及于蒲胥之市(蒲胥楚/市言其)¶
<pb:KR1e0093_WYG_030-3a>¶
　(興師/甚速)秋九月楚子圍宋¶
　　楚莊始則滅蕭以逼宋繼則伐宋以聲其救蕭之¶
　　罪又遣使不假道以激怒於宋而使殺之至是國¶
　　君親將環其國而攻之宋為晉受兵而晉坐視不¶
　　救咎在晉耳胡氏安國於衛人救陳以為著宋之¶
　　罪而伐宋圍宋皆曰宋所自取失經旨矣晉之失¶
　　謀莫過於置宋不救盖果能悉師救宋因宋以守¶
　　雖勝不可必而楚人糧盡師老無功而退天下諸¶
<pb:KR1e0093_WYG_030-3b>¶
　　侯畏楚之殘服晉之義必將改圖北嚮而霸事可¶
　　成乃比之雖鞭之長不及馬腹不知宋既折而入¶
　　楚則餘威震於齊魯而南北分霸之勢成矣甚矣¶
　　晉人之昏冥也¶
葬曹文公¶
冬公孫歸父會齊侯于榖¶
　(左/傳)冬公孫歸父會齊侯于穀見晏桓子(晏今山東齊/河縣西北有)¶
　(晏城寰宇記謂之晏/嬰城桓子晏嬰父)與之言魯樂桓子告髙宣子曰¶
<pb:KR1e0093_WYG_030-4a>¶
　(宣子/髙固)子家其亡乎(子家歸/父字)懷于魯矣(懷戀/也)懷必貪貪¶
　必謀人謀人人亦謀已一國謀之何以不亡(為十八/年歸父)¶
　(奔齊/𫝊)¶
　　魯西南與宋為界楚人圍宋有震鄰之恐行父當¶
　　國欲使歸父㑹楚以謀其不免但素服於齊而方¶
　　是時楚使申舟聘齊是齊楚之交已合也故先遣¶
　　歸父會穀以觀齊之向背以將會楚告所以盡事¶
　　齊之禮而恐逢其怒也至以大夫會諸侯則自單¶
<pb:KR1e0093_WYG_030-4b>¶
　　伯會鄄公孫敖會戚已為故事於歸父不足責矣¶
　(附錄/左傳)孟獻子言于公曰臣聞小國之免于大國也聘¶
　而獻物于是有庭實旅百(物玉帛/皮幣也)朝而獻功于是有¶
　容貌采章嘉淑而有加貨(獻功獻其治國及征伐之/功于牧伯容貌容顔威儀)¶
　(也采章車服文章也嘉淑令辭/稱讚也言往共則來報亦備)謀其不免也誅而薦¶
　賄則無及也(薦進/也)今楚在宋君其圖之公説(為明年/歸父㑹)¶
　(楚子/𫝊)¶
十有五年春公孫歸父會楚子于宋¶
<pb:KR1e0093_WYG_030-5a>¶
　(左/傳)十五年春公孫歸父會楚子于宋(終前/年𫝊)¶
　　自楚莊討陳亂挫晉師圍鄭圍宋威懾中夏然鄭¶
　　宋被圍始皆闔城固守力屈而後求成獨魯不然¶
　　兵未及國望風而靡僖公二十一年楚獻宋㨗魯¶
　　君會薄先諸侯而趨之今楚方圍宋歸父復及宋¶
　　之未平而求媚焉文仲竊位不能正僖公之失固¶
　　不足&KR0988;孟獻子賢大夫也而倡薦賄之謀亦可鄙¶
　　也巳¶
<pb:KR1e0093_WYG_030-5b>¶
夏五月宋人及楚人平¶
　(左/傳)宋人使樂嬰齊告急于晉晉侯欲救之伯宗曰(伯/宗)¶
　(晉大/夫)不可古人有言曰雖鞭之長不及馬腹(言非/所擊)天¶
　方授楚未可與爭雖晉之强能違天乎諺曰髙下在¶
　心(度時/制宜)川澤納汙(受汙/濁)山藪藏疾(山之有林藪/毒害者居之)瑾瑜¶
　匿瑕(雖美玉之質亦/或居藏瑕穢)國君含垢(忍垢/恥)天之道也(晉侯/恥不)¶
　(救宋故伯宗為言小/惡不損大徳之喻)君其待之(待楚/衰)乃止使觧揚如¶
　宋使無降楚曰晉師悉起將至矣鄭人囚而獻諸楚¶
<pb:KR1e0093_WYG_030-6a>¶
　楚子厚賂之使反其言(反言晉/不救)不許三而許之登諸¶
　樓車(樓車車/上望櫓)使呼宋人而告之遂致其君命楚子將¶
　殺之使與之言曰爾既許不穀而反之何故非我無¶
　信女則棄之速即爾刑對曰臣聞之君能制命為義¶
　臣能承命為信信載義而行之為利謀不失利以衛¶
　社稷民之主也義無二信信無二命(欲為義者不行/兩信欲為信者)¶
　(不受/二命)君之賂臣不知命也受命以出有死無霣(霣廢/墜也)¶
　又可賂乎臣之許君以成命也(成其/君命)死而成命臣之¶
<pb:KR1e0093_WYG_030-6b>¶
　祿也寡君有信臣下臣獲考(考成/也)死又何求楚子舍¶
　之以歸　夏五月楚師將去宋(在宋積九月/不能服宋故)申犀稽¶
　首于王之馬前曰無畏知死而不敢廢王命王棄言¶
　焉(未服宋而去/故曰棄言)王不能答申叔時僕曰築室反耕者¶
　(示無/去志)宋必聽命從之宋人懼使華元夜入楚師登子¶
　反之牀(兵法因其鄉人而用之必先知其守將左右/謁者門者之姓名因而利道之華元盖用此)¶
　(術得以/自通)起之曰寡君使元以病告曰敝邑易子而食¶
　析骸以爨雖然城下之盟有以國斃不能從也(古人/以城)¶
<pb:KR1e0093_WYG_030-7a>¶
　(下之盟為恥/故寧亡不從)去我三十里唯命是聽子反懼與之盟¶
　而告王退三十里宋及楚平華元為質盟曰我無爾¶
　詐爾無我虞(盟不書/不告)¶
　(公羊/傳)外平不書此何以書(據十二年楚/鄭平不書)大其平乎巳¶
　也(巳二/大夫)何大乎其平乎巳莊王圍宋軍有七日之糧¶
　爾盡此不勝將去而歸爾于是使司馬子反乗堙而¶
　窺宋城宋華元亦乗堙而出見之(堙登/城具)司馬子反曰¶
　子之國何如華元曰憊矣曰何如曰易子而食之析¶
<pb:KR1e0093_WYG_030-7b>¶
　骸而炊之司馬子反曰嘻甚矣憊雖然吾聞之也圍¶
　者柑馬而秣之使肥者應客是何子之情也(圍者見/圍之國)¶
　(秣以粟置馬口中柑以木銜其口不令食粟示有/畜積肥者體肥之人使應客示飽足也情實也)華¶
　元曰吾聞之君子見人之厄則矜之小人見人之厄¶
　則幸之吾見子之君子也是以告情于子也司馬子¶
　反曰諾勉之矣吾軍亦有七日之糧爾盡此不勝將¶
　去而歸爾揖而去之反于莊王莊王曰何如司馬子¶
　反曰憊矣曰何如曰易子而食之析骸而炊之莊王¶
<pb:KR1e0093_WYG_030-8a>¶
　曰嘻甚矣憊雖然吾今取此然後而歸爾司馬子反¶
　曰不可臣已告之矣軍有七日之糧爾莊王怒曰吾¶
　使子往視之子曷為告之司馬子反曰以區區之宋¶
　猶有不欺人之臣可以楚而無乎是以告之也莊王¶
　曰諾(先以諾受/絶子反語)舍而止雖然吾猶取此然後歸爾司¶
　馬子反曰然則君請處于此臣請歸爾莊王曰子去¶
　我而歸吾孰與處于此吾亦從子而歸爾引師而去¶
　之故君子大其平乎已也此皆大夫也其稱人何貶¶
<pb:KR1e0093_WYG_030-8b>¶
　曷為貶平者在下也¶
　(穀梁/傳)平者成也善其量力而反義也人者衆辭也平¶
　稱衆上下欲之也外平不道以吾人之存焉道之也¶
　(吾人謂大夫/歸父存在也)¶
　　不書宋及楚平而曰宋人楚人衆辭也君臣上下¶
　　同欲之也盖宋之力屈而楚師亦幾頓矣故皆以¶
　　得平而息師為幸也文九年陳平不書宣十年鄭¶
　　平不書即僖二十四年宋及楚平猶不書也至是¶
<pb:KR1e0093_WYG_030-9a>¶
　　年乃書之盖陳蔡鄭許已若楚之内臣宋復不支¶
　　而南北分霸之勢成矣¶
六月癸卯晉師滅赤狄潞氏以潞子嬰兒歸(潞氏赤狄/别種以國)¶
　(名為氏子爵也今山西潞城/縣即其地縣東北有古潞城)¶
　(左/傳)潞子嬰兒之夫人晉景公之姊也酆舒為政而殺¶
　之又傷潞子之目晉侯將伐之諸大夫皆曰不可酆¶
　舒有三儁才不如待後之人(儁絶異也後之/人繼酆舒者)伯宗曰¶
　必伐之狄有五罪儁才雖多何補焉不祀一也耆酒¶
<pb:KR1e0093_WYG_030-9b>¶
　二也棄仲章而奪黎氏地三也(仲章潞賢人黎氏杜/注黎侯國上黨壺闗)¶
　(縣有黎亭今山西長治縣西黎侯亭是也又山/東范縣有黎侯城則黎侯失國寓衛所居之地)虐我¶
　伯姬四也傷其君目五也怙其儁才而不以茂徳茲¶
　益罪也後之人或者將敬奉徳義以事神人而申固¶
　其命(審其/政令)若之何待之不討有罪曰將待後後有辭¶
　而討焉毋乃不可乎夫恃才與衆亡之道也商紂由¶
　之故滅天反時為災(寒暑/易節)地反物為妖(羣物/失性)民反徳¶
　為亂亂則妖災生故文反正為乏(文字也制字之/體正之反為乏)盡¶
<pb:KR1e0093_WYG_030-10a>¶
　在狄矣晉侯從之六月癸卯晉荀林父敗赤狄于曲¶
　梁(曲梁杜注廣平曲梁縣今曲/梁故城在直隸永年縣東北)辛亥滅潞酆舒奔衛¶
　衞人歸諸晉晉人殺之¶
　(公羊/傳)潞何以稱子潞子之為善也躬足以亡爾(言其/去俗)¶
　(歸義適/足以亡)雖然君子不可不記也離于夷狄而未能合¶
　于中國晉師伐之中國不救狄人不有(不有猶/不顧也)是以¶
　亡也¶
　(穀梁/傳)滅國有三術中國謹日(如衛侯滅/邢之類)卑國月(卑國/謂附)¶
<pb:KR1e0093_WYG_030-10b>¶
　(庸之屬如齊/侯滅萊之類)夷狄不日(如楚滅江黄吳/滅州來之類)其日潞子嬰¶
　兒賢也¶
　　宋人易子而食析骸以爨以待晉救晉坐視不前¶
　　以致諸侯皆南嚮而事楚晉乃用大師以滅潞氏¶
　　明年又伐甲氏及留吁其棄諸侯而隳先業可愧¶
　　莫甚矣潞國名赤狄之别種也凡滅國而奔者不¶
　　名其位或未絶也以歸者名之責其無興復之志¶
　　也惟夔子不名先儒以為無取滅之道理亦可通¶
<pb:KR1e0093_WYG_030-11a>¶
秦人伐晉¶
　(左/傳)秋七月秦桓公伐晉次于輔氏(輔氏杜注晉地今/陜西朝邑縣西北)¶
　(有輔/氏城)壬午晉侯治兵于稷以畧狄土(稷杜注晉地河/東聞喜縣西有)¶
　(稷山在今山西稷山縣南晉時新破狄土地未安/度秦師之弱故别遣魏顆拒秦而自東行定狄地)立¶
　黎侯而還(狄奪黎土故/晉復立之)及雒(晉侯還及雒也/雒杜注晉地)魏顆敗¶
　秦師于輔氏獲杜回秦之力人也初魏武子有嬖妾¶
　(武子魏犨/顆之父)無子武子疾命顆曰必嫁是疾病則曰必¶
　以為殉及卒顆嫁之曰疾病則亂吾從其治也及輔¶
<pb:KR1e0093_WYG_030-11b>¶
　氏之役顆見老人結草以亢杜回(亢禦/也)杜回躓而顛¶
　故獲之夜夢之曰余而所嫁婦人之父也爾用先人¶
　之治命余是以報¶
　　自二年秦師伐晉晉不報秦今十四年矣兹復伐¶
　　晉必楚人既服鄭宋有力征中夏之心故使秦出¶
　　師以相牽制俾晉不暇南顧耳幸而楚旅旋卒晉¶
　　得以其間挫齊致宋諸侯復合尚能與楚相抗不¶
　　然則諸侯駢首南鄉雖欲分霸而不可得矣¶
<pb:KR1e0093_WYG_030-12a>¶
王札子殺召伯毛伯¶
　(左/傳)王孫蘇與召氏毛氏爭政(三人皆/王卿士)使王子捷殺召¶
　戴公及毛伯衞(王子捷即/王札子)卒立召襄(襄召戴/公子)¶
　(公羊/傳)王札子者何長庶之號也(禮天子庶兄冠而不/名札其字也不稱伯)¶
　(仲者避同母兄弟/知其為庶兄也)¶
　(穀梁/傳)王札子者當上之辭也殺召伯毛伯不言其何¶
　也(解經不言/殺其大夫)兩下相殺也(若言殺其大夫則是上/殺下非兩下相殺矣)兩¶
　下相殺不志乎春秋此其志何也矯王命以殺之非¶
<pb:KR1e0093_WYG_030-12b>¶
　忿怒相殺也故曰以王命殺也以王命殺則何志焉¶
　為天下主者天也繼天者君也君之所存者命也為¶
　人臣而侵其君之命而用之是不臣也為人君而失¶
　其命是不君也君不君臣不臣此天下所以傾也¶
　　兩下相殺不志於春秋此其志者矯王命以殺之¶
　　也桓襄以前列國交相侵伐是外諸侯不稟王命¶
　　也至王之庶長一朝而殺世臣二人則内卿士亦¶
　　不奉王命矣故以為非常而志之不稱子札而曰¶
<pb:KR1e0093_WYG_030-13a>¶
　　札子諸家之説皆穿鑿而不安似史文舛誤當闕¶
　　所疑¶
　(附錄/左傳)晉侯賞桓子狄臣千室亦賞士伯以瓜衍之縣¶
　(士伯士貞子瓜衍今山/西孝義縣北有瓜城)曰吾獲狄土子之功也微子¶
　吾喪伯氏矣(伯桓子字邲之敗晉侯/將殺林父士伯諫而止)羊舌職説是賞¶
　也(職叔/向父)曰周書所謂庸庸祗祗者謂此物也夫(周書/康誥)¶
　(庸用也祗敬也言文王能用/可用敬可敬此物此事也)士伯庸中行伯(言中行/伯可用)¶
　君信之亦庸士伯此之謂明徳矣文王所以造周不¶
<pb:KR1e0093_WYG_030-13b>¶
　是過也故詩曰陳錫載周能施也(詩大雅文王篇錫/賜也言文王布陳)¶
　(大利以賜天下故能/載行周道福流子孫)率是道也其何不濟　晉侯使¶
　趙同獻狄俘于周不敬劉康公曰不及十年原叔必¶
　有大咎天奪之魄矣(心之精爽是為魂魄/為八年殺趙同𫝊)¶
秋螽¶
　　宣公煩於朝聘賂遺之末竭内奉外人事乖而戾¶
　　氣應之矣¶
仲孫蔑㑹齊髙固于無婁(無婁公羊作牟婁杜注杞邑/案隠四年莒人伐把取牟婁)¶
<pb:KR1e0093_WYG_030-14a>¶
　(時已為莒邑/杜注疑有誤)¶
　　髙固自以事出魯宣使大夫候之於途諂事外臣¶
　　書之以示貶也¶
初稅畝¶
　(左/傳)初税畝非禮也穀出不過藉以豐財也(周法民耕/百畝公田)¶
　(十畝借民力而/治之税不過此)¶
　(公羊/傳)初者何始也税畝者何履畝而税也(按畝/加税)初税¶
　畝何以書譏何譏爾譏始履畝而税也何譏乎始履¶
<pb:KR1e0093_WYG_030-14b>¶
　畝而税古者什一而藉(什一而借民力以什與/民自取其一為公田)古者¶
　曷為什一而藉什一者天下之中正也多乎什一大¶
　桀小桀寡乎什一大貉小貉什一者天下之中正也¶
　什一行而頌聲作矣¶
　(穀梁/傳)初者始也古者什一藉而不税(借民力治公/田不税其私)初¶
　税畝非正也古者三百歩為里名曰井田井田者九¶
　百畝公田居一(八家皆私百畝/中百畝為公田)私田稼不善則非吏¶
　(非責也吏田畯也言吏/急民使不得營私田)公田稼不善則非民(民勤/私也)初¶
<pb:KR1e0093_WYG_030-15a>¶
　税畝者非公之去公田而履畝十取一也以公之與¶
　民為己悉矣(悉謂盡/其力)古者公田為居井竈蔥韭盡取¶
　焉(公田百畝中又以二十畝為八家之宅家作/一園以種五菜外種楸桑以備養生送死)¶
　　始變法以厲民也古者什一藉而不税宣公因國¶
　　用不足既収公田之入又履私畝而税之是倍取¶
　　於舊矣其後作丘甲用田賦至二猶不足則皆宣¶
　　公啓之也¶
冬蝝生¶
<pb:KR1e0093_WYG_030-15b>¶
　(公羊/傳)未有言蝝生者此其言蝝生何蝝生不書(始生/曰蝝)¶
　(既大曰螽蝝/生例不書)此何以書幸之也幸之者何猶曰受之¶
　云爾(聞災當懼而反幸者猶曰/宜得此災有受之者爾)受之云爾者何上變¶
　古易常(謂宣公變古/常制而税畝)應是而有天災其諸則宜于此¶
　焉變矣(人君觀此則宜遇/災而懼知所變計)¶
　(穀梁/傳)蝝非災也(初生/故)其曰蝝非税畝之災也(非責/也)¶
　　螽之始生即為蝝方螽於秋冬又生子災之及民¶
　　重矣螽飛蔽天或來自他處故不言生蝝生於境¶
<pb:KR1e0093_WYG_030-16a>¶
　　内人見其生故異文¶
饑¶
　(左/傳)冬蝝生饑幸之也(蝝未為災而書之者幸其冬生/不為物害時歳雖饑猶喜而書)¶
　(之/)¶
　　古者以三十年之通制國用雖有凶荒民無菜色¶
　　今宣公一遇螽蝝遽至於饑則以平時不知務農¶
　　重穀以待緩急之需也莊二十八年大無麥禾而¶
　　不書饑盖當其時猶知告糴以救災也宣公之篇¶
<pb:KR1e0093_WYG_030-16b>¶
　　書饑者再是既無倉廩之藏又乏救荒之策惟坐¶
　　視其民之饑而死耳¶
十有六年春王正月晉人滅赤狄甲氏及留吁(甲氏留/吁杜注)¶
　(赤狄别種胡氏注留吁謂之純/留今山西屯留縣南有故城)¶
　(左/傳)十六年春晉士㑹帥師滅赤狄甲氏及留吁鐸辰¶
　(鐸辰不書留吁之屬當/在今山西潞安府境)三月獻狄俘(獻于/王也)晉侯請于¶
　王戊申以黻冕命士㑹將中軍且為太傅(代林父將/中軍且加)¶
　(以大傅之官黻/冕命卿之服)于是晉國之盜逃奔于秦羊舌職曰¶
<pb:KR1e0093_WYG_030-17a>¶
　吾聞之禹稱善人(稱舉/也)不善人逺此之謂也夫詩曰¶
　戰戰兢兢如臨深淵如履薄氷善人在上也(言善人/居位則)¶
　(無不/戒懼)善人在上則國無幸民(賞不僭刑/不濫也)諺曰民之多¶
　幸國之不幸也是無善人之謂也¶
　　甲氏者潞之餘種留吁其殘邑也前此楚人圍宋¶
　　晉坐視不救諉曰鞭長不及於潞氏甲氏則窮搜¶
　　不已且欑函之㑹無幾時而滅狄者三蔑徳棄信¶
　　何以宗諸侯乎¶
<pb:KR1e0093_WYG_030-17b>¶
夏成周宣榭火(榭公羊作謝火/公羊穀梁作災)¶
　(左/傳)夏成周宣榭火人火之也凡火人火曰火天火曰¶
　災¶
　(公羊/傳)成周者何東周也(瀍水西為王城瀍/水東下都為成周)宣謝者何¶
　宣宫之謝也(宣宫宣王廟至此不/毁者有中興之功)何言乎成周宣謝¶
　災樂器藏焉爾(夷厲之時樂器有/壞故宣王作之)成周宣謝災何以¶
　書記災也外災不書此何以書新周也(孔子作春秋/上黜把下故)¶
　(宋而/新周)¶
<pb:KR1e0093_WYG_030-18a>¶
　(穀梁/傳)周災不志也其曰宣榭何也以樂器之所藏目¶
　之也¶
　　榭者講武之屋宣王中興南征北討其用武於四¶
　　方必有講肄之所即成周宣榭是也宣榭火而興¶
　　王之迹泯矣聖人重之而書示不忘古也¶
秋郯伯姬來歸¶
　(左/傳)秋郯伯姬來歸出也(伯姬魯女/嫁郯者)¶
　　婦人歸寧曰來出曰來歸齊人來歸子叔姬叔姬¶
<pb:KR1e0093_WYG_030-18b>¶
　　無罪彊歸之也郯伯姬來歸伯姬有罪自取之也¶
　　把叔姬亦大歸也而書卒書把伯逆其喪歸則義¶
　　尚有不當絶者郯伯姬不書卒不書喪歸則其過¶
　　必有甚於把伯姬者矣¶
　(附錄/左傳)為毛召之難故王室復亂(毛召難/在前年)王孫蘇奔晉¶
　晉人復之(毛召之黨欲討/蘇氏故出奔)　冬晉侯使士㑹平王室¶
　定王享之原襄公相禮(原襄公/周大夫)殽烝(烝升也升/殽于爼)武子¶
　私問其故(享當體薦而殽烝故&KR0988;/問之武士會諡李其字)王聞之召武子曰¶
<pb:KR1e0093_WYG_030-19a>¶
　季氏而弗聞乎王享有體薦(享則半解其體而/薦之所以示儉)宴有¶
　折俎(體解節折升之于俎物/皆可食所以示慈惠)公當享卿當宴王室之¶
　禮也(公謂諸侯卿雖/享亦當用宴禮)武子歸而講求典禮以修晉國¶
　之法(𫝊言典禮/之廢久)¶
冬大有年¶
　(穀梁/傳)五穀大熟為大有年¶
　　大者非常之詞有者不易有也記其有者所以見¶
　　其無也宣公享國十有八年而僅一有年故以為¶
<pb:KR1e0093_WYG_030-19b>¶
　　非常而書之¶
十有七年春王正月庚子許男錫我卒¶
丁未蔡侯申卒¶
夏葬許昭公¶
葬蔡文公¶
　　宣公華而少實其於邦交以勢利為疏數來赴而¶
　　不㑹其葬者多矣乃許昭蔡文皆㑹其葬盖許蔡¶
　　為楚之私公方附楚故不敢畧許蔡之䘮紀耳¶
<pb:KR1e0093_WYG_030-20a>¶
六月癸卯日有食之¶
已未公㑹晉侯衛侯曹伯邾子同盟於斷道(斷道杜注/晉地今山)¶
　(西沁州東/有斷梁城)¶
　(左/傳)十七年春晉侯使郤克徴㑹於齊(欲為斷/道㑹)齊頃公¶
　帷婦人使觀之郤子登婦人笑於房(跛而登階/故笑之)獻子¶
　怒(獻子/郤克)出而誓曰所不此報無能渉河獻子先歸使¶
　欒京廬待命於齊(欒京廬郤/克之介)曰不得齊事無復命矣¶
　(使得齊之/罪乃復命)郤子至請伐齊晉侯弗許請以其私屬又¶
<pb:KR1e0093_WYG_030-20b>¶
　弗許(私屬家衆為成/二年戰於鞌𫝊)齊侯使髙固晏弱蔡朝南郭偃¶
　㑹(晏弱/桓子)及斂盂髙固逃歸(聞郤克/怒故)夏㑹於斷道討貳¶
　也盟於卷楚(卷楚即/斷道)辭齊人晉人執晏弱於野王執¶
　蔡朝於原執南郭偃於溫(執三子不書非卿野王杜/注野王縣屬河内今河南)¶
　(懐慶/府治)苗賁皇使見晏桓子(苗賁皇楚鬬椒之子楚滅/鬬氏而奔晉食邑於苗地)¶
　(晏弱時在野王/故因使而見之)歸言於晉侯曰夫晏子何罪昔者諸¶
　侯事吾先君皆如不逮舉言羣臣不信(舉皆/也)諸侯皆¶
　有貳志齊君恐不得禮故不出而使四子來左右或¶
<pb:KR1e0093_WYG_030-21a>¶
　沮之曰君不出必執吾使故髙子及斂盂而逃夫三¶
　子者曰若絶君好寧歸死焉為是犯難而來吾若善¶
　逆彼以懐來者(彼齊/三人)吾又執之以信齊沮吾不既過¶
　矣乎過而不改而又久之以成其悔何利之有焉使¶
　反者得辭(反者髙固謂得/不當來之辭)而害來者以懼諸侯將焉¶
　用之晉人緩之逸(緩不拘執使得逃去也𫝊言/晉不能修禮諸侯所以貳)¶
　(榖梁/傳)同者有同也同外楚也(不于淸丘𤼵𫝊者清丘/魯不㑹故重舉以包之)¶
　(也/)¶
<pb:KR1e0093_WYG_030-21b>¶
　　魯衛曹邾地皆鄰接於宋宋乃四國之藩蔽也宋¶
　　折而入楚故四國自危晉亦懼楚故復結是盟其¶
　　書同載書以是要言也榖梁以為外楚二𫝊以為¶
　　謀齊盖外楚其本謀而晉方怒齊故亦命事於㑹¶
　　耳¶
　(附錄/左傳)秋八月晉師還　范武子將老(初受隨故曰隨/武子後更受范)¶
　(復為范/武子)召文子曰燮乎(文子士㑹之/子燮其名)吾聞之喜怒以¶
　類者鮮易者實多(易遷/怒也)詩曰君子如怒亂庶遄沮君¶
<pb:KR1e0093_WYG_030-22a>¶
　子如祉亂庶遄已(詩小雅/遄速)君子之喜怒以已亂也弗¶
　已者必益之郤子其或者欲已亂于齊乎不然余懼¶
　其益之也余將老使郤子逞其志庶有豸乎(豸解也/欲使郤)¶
　(子從政快/志以止亂)爾從二三子唯敬(二三子晉/諸大夫)乃請老郤獻¶
　子為政¶
秋公至自㑹¶
　　宣公㑹盟兩書至黒壤事齊而不事晉危晉之見¶
　　討而不得釋也斷道背齊而與晉謀伐齊危齊人¶
<pb:KR1e0093_WYG_030-22b>¶
　　之見討也宣公既得國以後卑屈事齊惟恐獲戾¶
　　逮齊恵公卒事齊之禮漸疎復附楚依晉以謀齊¶
　　内不能守禮明政外不能講信修睦而傾側於彊¶
　　大之間其何能國乎¶
冬十有一月壬午公弟叔肸卒¶
　(左/傳)冬公弟叔肸卒公母弟也凡大子之母弟公在曰¶
　公子不在曰弟(以兄/為尊)凡稱弟皆母弟也(此策書/之通例)¶
　(穀梁/傳)其曰公弟叔肸賢之也其賢之何也宣弑而非¶
<pb:KR1e0093_WYG_030-23a>¶
　之也非之則胡為不去也曰兄弟也何去而之與之¶
　財則曰我足矣織屨而食終身不食宣公之食君子¶
　以是為通恩也以取貴乎春秋(宣公弑逆故其禄不/可受兄弟無絶道故)¶
　(雖非而不去論情可以明親親/言義足以厲不軌是以貴之)¶
　　叔肸為宣公母弟生不見於策書死不稱公子則¶
　　未為大夫明矣非大夫而書卒以其賢也𫝊稱得¶
　　春秋之義者二衛侯之弟鱄以政刑無常潔身去¶
　　國叔肸遭宣公大逆孔懐之誼不忍奮飛終身不¶
<pb:KR1e0093_WYG_030-23b>¶
　　食其禄皆處變而得其冝然叔肸所為内可以盡¶
　　私恩外足以維公義故傳於鱄曰合於肸曰取貴¶
　　則賢於鱄逺矣¶
十有八年春晉侯衛世子臧伐齊¶
　(左/傳)十八年春晉侯衛太子臧伐齊(太子臧/穆公子)至于陽榖¶
　齊侯㑹晉侯盟於繒以公子彊為質於晉晉師還蔡¶
　朝南郭偃逃歸¶
　　齊霸國之餘晉文資其力以敗楚自文公卒齊不¶
<pb:KR1e0093_WYG_030-24a>¶
　　復從晉盟晉方不競於楚是以問不及齊至是以¶
　　諸侯同心外楚徴會而齊不與乃毅然親將以伐¶
　　之實得繼霸之義鞌之戰雖曰逞忿然自是齊服¶
　　而東諸侯無貳心無㑹不與無役不從與楚相抗¶
　　者近百年不可謂非謀國之善也¶
公伐把¶
　　杞世婚於魯杞桓公魯出且娶於魯僖文之世各¶
　　一來朝宣公簒立把伯終其世不來朝盖疾其躬¶
<pb:KR1e0093_WYG_030-24b>¶
　　為大惡雖不能討而恥相附也故憾之而親伐焉¶
　　然適以自暴其惡而張把之義耳¶
夏四月¶
　(附錄/左傳)夏公使如楚乞師欲以伐齊(公不事齊齊與晉/盟故懼而乞師于)¶
　(楚不書/微者行)¶
秋七月邾人戕鄫子于鄫(鄫穀梁/作繒)¶
　(左/傳)秋邾人戕鄫子于鄫凡自虐其君曰弑自外曰戕¶
　(弑戕皆殺也所/以别内外之名)¶
<pb:KR1e0093_WYG_030-25a>¶
　(公羊/傳)戕鄫子于鄫者何殘賊而殺之也¶
　(穀梁/傳)戕猶殘也捝殺也(捝謂/捶也)¶
　　戕者殘賊而殺之也于鄫罪鄫之臣子不能救君¶
　　難也邾文公時曽虐用鄫子然尚以㑹盟于邾也¶
　　今乃使人造其國都而戕殺其君則鄫豈虚無人¶
　　乎至邾人滅人理而悖天常則不待貶而惡見矣¶
甲戌楚子旅卒(旅穀梁作吕/楚始書卒)¶
　(左/傳)楚莊王卒楚師不出既而用晉師(成二年戰/于鞌是)楚于¶
<pb:KR1e0093_WYG_030-25b>¶
　是乎有蜀之役(在成二年冬蜀杜注魯地泰山博縣/西北有蜀亭在今山東泰安州西)¶
　(公羊/傳)何以不書葬呉楚之君不書葬辟其號也(葬從/臣子)¶
　(辭當稱王/故絶其葬)¶
　(穀梁/傳)夷狄不卒卒少進也卒而不日日少進也日而¶
　不言正不正簡之也(中國卒正則日不正乃不日夷/狄進之則日不論正不正故云)¶
　(簡/之)¶
　　楚君至是始書卒魯事之一如齊晉故著於䇿書¶
　　也不書葬孔子削之也記曰天無二日土無二王¶
<pb:KR1e0093_WYG_030-26a>¶
　　春秋恐民之惑故不稱楚越之王喪盖辟其號而¶
　　不書其𦵏也楚入春秋百年武文成穆未敢有窺¶
　　周室之心至楚子旅而觀兵問鼎力征中夏聘於¶
　　齊晉直用王使過賓之禮非天奪其年不盡臣天¶
　　下之諸侯不止也卒書其故爵盖黜其淫名以正¶
　　君臣之名分而先儒乃謂進之是以爵之貴之是¶
　　以卒之其義悖矣¶
公孫歸父如晉¶
<pb:KR1e0093_WYG_030-26b>¶
　(左/傳)公孫歸父以襄仲之立公也有寵(歸父襄/仲子)欲去三¶
　桓以張公室與公謀而聘于晉欲以晉人去之¶
　　宣公用歸父之謀欲去三桓以張公室其事未嘗¶
　　不正而宣公薨歸父逐三桓之勢益張豈惟謀之¶
　　不審哉其道固不足以勝三桓也仲遂身為大逆¶
　　而任其子以圗世族義既不足以動人晉政方在¶
　　彊家而藉其力以逐内臣則謀亦不能以自遂使¶
　　能信任仁賢修明政教漸収其威柄則三桓必有¶
<pb:KR1e0093_WYG_030-27a>¶
　　戢志公室可以自張然宣公簒弑之人豈足以語¶
　　此哉¶
冬十月壬戌公薨于路寢¶
　(穀梁/傳)正寢也¶
歸父還自晉至笙遂奔齊(笙公羊穀梁作/檉杜注魯竟也)¶
　(左/傳)冬公薨季文子言于朝曰使我殺適立庶以失大¶
　援者仲也夫(適謂子惡襄仲殺之而立宣公事齊通/楚以失晉援季文子怨歸父欲去三桓)¶
　(故借此以/為之罪)臧宣叔怒曰(宣叔文仲/子武仲父)當其時不能治也¶
<pb:KR1e0093_WYG_030-27b>¶
　後之人何罪子欲去之許請去之(許宣叔名/時為司㓂)遂逐東¶
　門氏(襄仲居東門/故曰東門氏)子家還及笙壇帷復命于介(除地/為壇)¶
　(而張帷介副也將/去使介復命于君)既復命袒括髪(袒衣以/麻約髪)即位哭三¶
　踊而出(依在國䘮禮設/哭位公薨故)遂奔齊書曰歸父還自晉善¶
　之也¶
　(公羊/傳)還者何善辭也何善爾歸父使于晉還自晉至¶
　檉聞君薨家遣墠帷哭君成踊(踊辟踊也成踊成/三日五哭踊之禮)反¶
　命乎介自是走之齊¶
<pb:KR1e0093_WYG_030-28a>¶
　　(穀梁/傳)還者事未畢也自晉事畢也與人之子守其父¶
　　之殯(人之子謂歸父子也言成/公與歸父子共守宣公殯)捐殯而奔其父之使¶
　　者是以奔父也(捐棄也成公棄父之殯逐父之使父/命未反而已逐之是與親奔父無異)¶
　　至檉遂奔齊遂繼事也¶
　　　歸父謀去三桓會公之薨季氏乃追論仲遂弑君¶
　　　之罪而逐歸父觀傳所載行父倡言臧孫逐之若¶
　　　無嗣君者行父罪不容誅而成公不足有為亦於¶
　　　此可見矣歸父奉使而還聞君薨家遣常人當此¶
<pb:KR1e0093_WYG_030-28b>¶
　　　必震懼失常而墠帷哭君成踊反命乎介則猶能¶
　　　守禮者惜乎其始謀之不臧也¶
　¶
　¶
　¶
　¶
　¶
日講春秋解義卷三十¶
